<?xml version="1.0" encoding="UTF-8"?>
<usx>
  <book code="LUK" style="id">Luka (ALBB)</book>
  <para style="h">Luka</para>
  <para style="toc1">Luka</para>
  <para style="toc2">Luka</para>
  <para style="toc3">Luke</para>
  <para style="mt1">Luka</para>
  <chapter number="1" style="c"/>
  <para style="p"><verse number="1" style="v"/>Mbasi shumë vetë ndërmorën të renditin tregimin e ngjarjeve që ndodhën në mesin tonë,</para>
  <para style="p"><verse number="2" style="v"/>ashtu si na i përcollën ata që ishin bërë nga fillimi dëshmitarë okularë dhe shërbyes të fjalës,</para>
  <para style="p"><verse number="3" style="v"/>m'u duk e mirë edhe mua, pasi i hetova të gjitha gjërat me kujdes që nga fillimi, të t'i shkruaj sipas radhës, fort i nderuari Teofil,</para>
  <para style="p"><verse number="4" style="v"/>që ti të njohësh vërtetësinë e gjërave që të kanë mësuar.</para>
  <para style="p"><verse number="5" style="v"/>Në ditën e Herodit, mbretit të Judesë, ishte një prift me emër Zakaria, nga rendi i Abias; gruaja e tij ishte pasardhëse e Aaronit dhe quhej Elizabetë.</para>
  <para style="p"><verse number="6" style="v"/>Që të dy ishin të drejtë në sytë e Perëndisë, duke ecur pa të metë në të gjitha urdhërimet dhe ligjet e Zotit.</para>
  <para style="p"><verse number="7" style="v"/>Por nuk kishin fëmijë, sepse Elizabeta ishte shterpë, dhe të dy ishin të kaluar në moshë.</para>
  <para style="p"><verse number="8" style="v"/>Ndodhi që, kur Zakaria po ushtronte detyrën e tij priftërore para Perëndisë sipas rregullit të rendit të vet,</para>
  <para style="p"><verse number="9" style="v"/>sipas zakonit të shërbesës priftërore, i ra shorti të hyjë në tempullin e Zotit për të djegur temjanin.</para>
  <para style="p"><verse number="10" style="v"/>Ndërkaq mbarë turma e popullit rrinte jashtë e lutej, në orën e temjanit.</para>
  <para style="p"><verse number="11" style="v"/>Atëherë një engjëll i Zotit iu shfaq duke qëndruar në këmbë në të djathtën e altarit të temjanit.</para>
  <para style="p"><verse number="12" style="v"/>Zakaria, kur e pa, u trondit dhe e zuri frika.</para>
  <para style="p"><verse number="13" style="v"/>Por engjëlli i tha: ''Mos u tremb, Zakaria, sepse lutja jote u plotësua dhe gruaja jote Elizabeta do të lindë një djalë, të cilit do t'ia vësh emrin Gjon.</para>
  <para style="p"><verse number="14" style="v"/>Dhe ai do të jetë për ty shkak gëzimi dhe hareje, dhe shumë vetë do të gëzohen për lindjen e tij.</para>
  <para style="p"><verse number="15" style="v"/>Sepse ai do të jetë i madh përpara Zotit; nuk do të pijë as verë as pije dehëse dhe do të jetë i mbushur me Frymën e Shenjtë që në barkun e s'ëmës.</para>
  <para style="p"><verse number="16" style="v"/>Dhe do t'i kthejë shumë prej bijve të Izraelit te Zoti, Perëndia i tyre.</para>
  <para style="p"><verse number="17" style="v"/>Dhe do të shkojë përpara tij në frymë dhe pushtet të Elias, për t'i kthyer zemrat e prindërve te fëmijët dhe rebelët në urtinë e të drejtëve, për t'ia bërë gati Zotit një popull të përgatitur mirë''.</para>
  <para style="p"><verse number="18" style="v"/>Dhe Zakaria i tha engjëllit: ''Nga se do ta njoh këtë? Sepse unë jam plak dhe gruaja ime është e kaluar në moshë''.</para>
  <para style="p"><verse number="19" style="v"/>Dhe engjëlli, duke iu përgjigjur, i tha: ''Unë jam Gabrieli që rri në prani të Perëndisë, dhe më kanë dërguar që të flas me ty dhe të të njoftoj këto lajme të mira.</para>
  <para style="p"><verse number="20" style="v"/>Dhe ja, ti do të jesh i pagojë dhe nuk do të mund të flasësh deri në atë ditë kur do të ndodhin këto gjëra, sepse nuk u ke besuar fjalëve të mia, të cilat do të përmbushen në kohën e tyre''.</para>
  <para style="p"><verse number="21" style="v"/>Ndërkaq populli po priste Zakarian dhe çuditej që ai po vonohej aq shumë brenda tempullit.</para>
  <para style="p"><verse number="22" style="v"/>Por, kur doli, nuk mundi t'u flasë atyre; atëherë ata e kuptuan se ai kishte pasur një vegim në tempull; ai u bënte shenja atyre, por mbeti i pagojë.</para>
  <para style="p"><verse number="23" style="v"/>Dhe ndodhi që, kur u plotësuan ditët e shërbesës së tij, ai u kthye në shtëpinë e vet.</para>
  <para style="p"><verse number="24" style="v"/>Dhe, pas atyre ditëve Elizabeta, gruaja e tij, u ngjiz; dhe u fsheh pesë muaj dhe thoshte:</para>
  <para style="p"><verse number="25" style="v"/>''Ja ç'më bëri Zoti, në ato ditë kur e ktheu vështrimin e tij mbi mua për të më hequr turpin përpara njerëzve''.</para>
  <para style="p"><verse number="26" style="v"/>Në muajin e gjashtë, engjëlli Gabriel u dërgua nga Perëndia në një qytet të Galilesë, që quhej Nazaret,</para>
  <para style="p"><verse number="27" style="v"/>te një e virgjër, që ishte e fejuar me një njeri që quhej Jozef, nga shtëpia e Davidit; dhe emri i virgjëreshës ishte Maria.</para>
  <para style="p"><verse number="28" style="v"/>Dhe engjëlli hyri tek ajo dhe tha: ''Tungjatjeta, o hirplote, Zoti është me ty; ti je e bekuar ndër gratë''.</para>
  <para style="p"><verse number="29" style="v"/>Por kur e pa atë, ajo mbeti e shqetësuar nga fjalët e tij, dhe pyeste vetveten çfarë kuptimi mund të kishte një përshëndetje e tillë.</para>
  <para style="p"><verse number="30" style="v"/>Dhe engjëlli i tha: ''Mos ki frikë, Mari, sepse ke gjetur hir para Perëndisë.</para>
  <para style="p"><verse number="31" style="v"/>Dhe ja, ti do të mbetesh shtatzënë dhe do të lindësh një djalë, dhe do t'ia vesh emrin Jezus.</para>
  <para style="p"><verse number="32" style="v"/>Ai do të jetë i madh dhe do të quhet Biri i Shumë të Lartit; dhe Zoti Perëndi do t'i japë fronin e Davidit, atit të tij;</para>
  <para style="p"><verse number="33" style="v"/>dhe do të mbretërojë mbi shtëpinë e Jakobit përjetë, dhe mbretëria e tij nuk do të ketë kurrë të sosur''.</para>
  <para style="p"><verse number="34" style="v"/>Dhe Maria i tha engjëllit: ''Si do të ndodhë kjo, përderisa unë nuk njoh burrë?''.</para>
  <para style="p"><verse number="35" style="v"/>Dhe engjëlli duke u përgjigjur, i tha: ''Fryma e Shenjtë do të vijë mbi ty dhe pushteti i Shumë të Lartit do të të mbulojë me hijen e vet; prandaj i shenjti që do të lindë prej teje do të quhet Bir i Perëndisë.</para>
  <para style="p"><verse number="36" style="v"/>Dhe ja, Elizabeta, e afërmja jote, edhe ajo, në pleqërinë e saj, mbeti shtatzënë me një djalë; dhe ky është muaji i gjashtë për të, që e quanin shterpë,</para>
  <para style="p"><verse number="37" style="v"/>sepse me Perëndinë asgjë s'është e pamundshme''.</para>
  <para style="p"><verse number="38" style="v"/>Atëherë Maria tha: ''Ja shërbëtorja e Zotit; le të më ndodhë sipas fjalës sate''. Dhe engjëlli u largua prej saj.</para>
  <para style="p"><verse number="39" style="v"/>Dhe në ato ditë Maria u ngrit dhe shkoi me nxitim në krahinën malore, në një qytet të Judesë,</para>
  <para style="p"><verse number="40" style="v"/>dhe hyri në shtëpinë e Zakarias e përshëndeti Elizabetën.</para>
  <para style="p"><verse number="41" style="v"/>Dhe ndodhi që, sapo Elizabeta dëgjoi përshëndetjen e Marisë, fëmija i kërceu në bark, dhe Elizabeta u mbush me Frymën e Shenjtë,</para>
  <para style="p"><verse number="42" style="v"/>dhe thërriti me zë të lartë, duke thënë: ''Ti je e bekuar ndër gratë dhe i bekuar është fryti i barkut tënd.</para>
  <para style="p"><verse number="43" style="v"/>Dhe përse po më ndodh kjo, që nëna e Zotit tim të vijë tek unë?</para>
  <para style="p"><verse number="44" style="v"/>Sepse, ja, sapo arriti në veshët e mi zëri i përshëndetjes sate, fëmija nga gëzimi kërceu në barkun tim.</para>
  <para style="p"><verse number="45" style="v"/>Tani, e lum është ajo që besoi, sepse gjërat që i janë thënë nga ana e Zotit do të realizohen!''.</para>
  <para style="p"><verse number="46" style="v"/>Dhe Maria tha: ''Shpirti im e madhëron Zotin,</para>
  <para style="p"><verse number="47" style="v"/>dhe fryma im ngazëllon në Perëndinë, Shpëtimtarin tim,</para>
  <para style="p"><verse number="48" style="v"/>sepse ai e shikoi me pëlqim ultësinë e shërbëtores së tij; sepse ja, tani e tutje të gjitha brezat do të më shpallin të lume,</para>
  <para style="p"><verse number="49" style="v"/>sepse i Pushtetshmi më bëri gjëra të mëdha, dhe i Shenjtë është emri i tij!</para>
  <para style="p"><verse number="50" style="v"/>Dhe mëshira e tij shtrihet nga brezi në brez për ata që e druajnë.</para>
  <para style="p"><verse number="51" style="v"/>Ai veproi pushtetshëm me krahun e vet; i shpërndau krenarët me mendimet e zemrave të tyre;</para>
  <para style="p"><verse number="52" style="v"/>i përmbysi pushtetarët nga fronet e tyre dhe i ngriti të përulurit;</para>
  <para style="p"><verse number="53" style="v"/>i mbushi me të mira të uriturit dhe i ktheu duarbosh të pasurit.</para>
  <para style="p"><verse number="54" style="v"/>Ai e ndihmoi Izraelin, shërbëtorin e vet, duke i kujtuar për mëshirën e tij,</para>
  <para style="p"><verse number="55" style="v"/>ashtu si ua pati deklaruar etërve tanë, Abrahamit dhe pasardhësve të tij, për gjithmonë''.</para>
  <para style="p"><verse number="56" style="v"/>Dhe Maria ndenji me Elizabetën gati tre muaj, pastaj u kthye në shtëpinë e vet.</para>
  <para style="p"><verse number="57" style="v"/>Dhe Elizabetës i erdhi koha që të lindë dhe të nxjerrë në dritë një djalë.</para>
  <para style="p"><verse number="58" style="v"/>Fqinjët e saj dhe të afërmit, kur dëgjuan se Zoti kishte treguar mëshirë të madhe ndaj saj, u gëzuan me të.</para>
  <para style="p"><verse number="59" style="v"/>Dhe ndodhi që të tetën ditë erdhën për ta rrethprerë djalin, dhe donin t'ia quanin Zakaria, me emrin e atit të tij;</para>
  <para style="p"><verse number="60" style="v"/>por e ëma ndërhyri dhe tha: ''Jo, por përkundrazi do të quhet Gjon''.</para>
  <para style="p"><verse number="61" style="v"/>Dhe ata i thanë: ''S'ka njeri në fisin tënd që të quhet me këtë emër''.</para>
  <para style="p"><verse number="62" style="v"/>Kështu me shenja e pyetën të atin, si donte që t'i quhej.</para>
  <para style="p"><verse number="63" style="v"/>Ai atëherë kërkoi një tabelë shkrimi dhe shkroi mbi të: ''Emri i tij është Gjon''. Dhe të gjithë u mrekulluan.</para>
  <para style="p"><verse number="64" style="v"/>Në atë çast goja e tij u hap dhe gjuha e tij u zgjidh, dhe fliste duke bekuar Perëndinë.</para>
  <para style="p"><verse number="65" style="v"/>Dhe të gjithë fqinjëve të tyre u hyri druajtja, dhe të gjitha këto gjëra u përhapën nëpër krejt krahinën malore të Judesë.</para>
  <para style="p"><verse number="66" style="v"/>Të gjitha ata që i dëgjuan, i vunë në zemrën e tyre duke thënë: ''Vallë kush do të jetë ky fëmijë?''. Dhe dora e Zotit ishte me të.</para>
  <para style="p"><verse number="67" style="v"/>Dhe Zakaria, ati i tij, u mbush me Frymën e Shenjtë dhe profetizoi, duke thënë:</para>
  <para style="p"><verse number="68" style="v"/>Bekuar qoftë Zoti, Perëndia i Izraelit, sepse e ka vizituar dhe e kreu çlirimin e popullit të vet;</para>
  <para style="p"><verse number="69" style="v"/>dhe na ngriti një shpëtim të pushtetshëm në shtëpinë e Davidit, shërbëtorit të vet,</para>
  <para style="p"><verse number="70" style="v"/>ashtu si ai e kishte deklaruar nëpërmjet gojës së profetëve të tij të shenjtë që nga kohët e lashta, që ne të shpëtojmë</para>
  <para style="p"><verse number="71" style="v"/>prej armiqve tanë dhe prej dorës së gjithë atyre që na urrejnë,</para>
  <para style="p"><verse number="72" style="v"/>për të treguar mëshirë tek etërit tanë e për t'u kujtuar për besëlidhjen e tij të shenjtë,</para>
  <para style="p"><verse number="73" style="v"/>betimin që i bëri Abrahamit, atit tonë,</para>
  <para style="p"><verse number="74" style="v"/>për të na lejuar që, pasi të çlirohemi nga duart e armiqve tanë, të mund t'i shërbejmë pa frikë,</para>
  <para style="p"><verse number="75" style="v"/>në shenjtëri e në drejtësi përpara atij, të gjitha ditët e jetës sonë.</para>
  <para style="p"><verse number="76" style="v"/>Dhe ti, o fëmijë i vogël, do të quhesh profet nga Shumë i Larti, sepse ti do të shkosh përpara fytyrës së Zotit për të përgatitur udhët e tij,</para>
  <para style="p"><verse number="77" style="v"/>për t'i dhënë popullit të tij njohjen e shpëtimit, në faljen e mëkateve të tyre;</para>
  <para style="p"><verse number="78" style="v"/>për hir të thellësisë së mëshirës së Perëndisë sonë, për të cilën agimi nga lart na ka vizituar,</para>
  <para style="p"><verse number="79" style="v"/>për të ndriçuar ata që dergjeshin në errësirë dhe në hijen e vdekjes, për të udhëhequr hapat tona në udhën e paqes''.</para>
  <para style="p"><verse number="80" style="v"/>Ndërkaq fëmija rritej dhe forcohej në frymë: dhe qëndroi në shkretëtirë deri në atë ditë, kur ai duhej t'i zbulohej Izraelit.</para>
  <chapter number="2" style="c"/>
  <para style="p"><verse number="1" style="v"/>Tani, në atë ditë u shpall një dekret nga ana e Cezar Augustit, për të kryer regjistrimin e popullsisë të gjithë perandorisë.</para>
  <para style="p"><verse number="2" style="v"/>Ky regjistrim qe i pari që u krye kur Kyreni ishte guvernatori i Sirisë.</para>
  <para style="p"><verse number="3" style="v"/>Dhe të gjithë shkonin të regjistroheshin, secili në qytetin e vet.</para>
  <para style="p"><verse number="4" style="v"/>Tani edhe Jozefi doli nga qyteti i Nazaretit të Galilesë, për të shkuar në Jude, në qytetin e Davidit, që quhet Bethlehem, sepse ai ishte i shtëpisë dhe i familjes së Davidit,</para>
  <para style="p"><verse number="5" style="v"/>për t'u regjistruar bashkë me Marinë, gruan e vet, me të cilën ishte martuar dhe që ishte shtatzënë.</para>
  <para style="p"><verse number="6" style="v"/>Kështu, ndërsa ishin atje, asaj i erdhi koha të lindë.</para>
  <para style="p"><verse number="7" style="v"/>Dhe ajo lindi djalin e saj të parëlindur, e mbështolli me pelena dhe e vendosi në një grazhd, sepse në han nuk kishte vend për ta.</para>
  <para style="p"><verse number="8" style="v"/>Tani në po atë krahinë ishin disa barinj që rrinin jashtë, në fusha, dhe natën ruanin kopenë e tyre.</para>
  <para style="p"><verse number="9" style="v"/>Dhe ja, një engjëll i Zotit iu paraqit atyre dhe lavdia e Zotit shkëlqeu rreth tyre e ata i zuri një frikë e madhe.</para>
  <para style="p"><verse number="10" style="v"/>Por engjëlli u tha atyre: ''Mos druani, sepse unë po ju lajmëroj një gëzim të madh për të gjithë popullin;</para>
  <para style="p"><verse number="11" style="v"/>sepse sot në qytetin e Davidit lindi për ju një Shpëtimtar, që është Krishti, Zoti.</para>
  <para style="p"><verse number="12" style="v"/>Dhe kjo do t'ju vlejë si shenjë: ju do të gjeni një fëmijë të mbështjellë me pelena, të shtrirë në një grazhd''.</para>
  <para style="p"><verse number="13" style="v"/>Dhe menjëherë engjëllit iu bashkua një shumicë e ushtrisë qiellore, që lëvdonte Perëndinë, duke thënë:</para>
  <para style="p"><verse number="14" style="v"/>''Lavdi Perëndisë në vendet më të larta, dhe paqe mbi tokë njerëzve mbi të cilët qëndron mirëdashja e tij!''.</para>
  <para style="p"><verse number="15" style="v"/>Dhe ndodhi që, kur engjëjt u larguan prej tyre për t'u kthyer në qiell, barinjtë i thanë njëri-tjetrit: ''Le të shkojmë deri në Bethlehem për të parë ç'ka ndodhur dhe ç'na bëri të ditur Zoti''.</para>
  <para style="p"><verse number="16" style="v"/>Shkuan, pra, me nxitim dhe gjetën Marinë, Jozefin dhe fëmijën që ndodhej në një grazhd.</para>
  <para style="p"><verse number="17" style="v"/>Mbasi e panë, përhapën ato që u ishte thënë për atë fëmijë.</para>
  <para style="p"><verse number="18" style="v"/>Dhe të gjithë ata që i dëgjuan, u mrekulluan nga gjërat që u treguan barinjtë.</para>
  <para style="p"><verse number="19" style="v"/>Maria i ruante të gjitha këto fjalë, duke i medituar në zemrën e saj.</para>
  <para style="p"><verse number="20" style="v"/>Dhe barinjtë u kthyen, duke përlëvduar dhe lavdëruar Perëndinë për të gjitha gjërat që kishin dëgjuar dhe parë, ashtu si u ishte thënë atyre.</para>
  <para style="p"><verse number="21" style="v"/>Dhe kur kaluan të tetë ditët, pas të cilave ai duhej rrethprerë, ia vunë emrin Jezus, emër të dhënë nga engjëlli para se ai të ngjizej në bark.</para>
  <para style="p"><verse number="22" style="v"/>Kur pastaj ishin plotësuar ditët e pastrimit të saj sipas ligjit të Moisiut, e çuan fëmijën në Jeruzalem për t'ia paraqitur Zotit,</para>
  <para style="p"><verse number="23" style="v"/>ashtu siç është shkruar në ligjin e Zotit: ''Çdo mashkull i parëlindur do të jetë thirrur shenjt për Zotin'',</para>
  <para style="p"><verse number="24" style="v"/>dhe për të ofruar flijim, siç është thënë në ligjin e Zotit, një çift turtujsh ose dy pëllumbash të rinj.</para>
  <para style="p"><verse number="25" style="v"/>Dhe ja, në Jeruzalem ishte një njeri që quhej Simeon; Ky njeri ishte i drejtë dhe i përshpirtshëm dhe priste ngushëllimin e Izraelit; dhe Fryma e Shenjtë ishte mbi të.</para>
  <para style="p"><verse number="26" style="v"/>Dhe në mënyrë hyjnore atij i qe zbuluar nga Fryma e Shenjtë se nuk do të vdiste para se të kishte parë Krishtin e Zotit.</para>
  <para style="p"><verse number="27" style="v"/>Ai pra, i shtyrë nga Fryma, erdhi në tempull; dhe, si prindërit i prunë fëmijën Jezus për të bërë me të ato që përshkruan ligji,</para>
  <para style="p"><verse number="28" style="v"/>ai e mori në krah e bekoi Perëndinë duke thënë:</para>
  <para style="p"><verse number="29" style="v"/>''Tani, o Zot, lejo që shërbëtori yt të vdesë në paqe, sipas fjalës sate,</para>
  <para style="p"><verse number="30" style="v"/>sepse sytë e mi e panë shpëtimin tënd</para>
  <para style="p"><verse number="31" style="v"/>që ti e përgatite përpara gjithë popujve:</para>
  <para style="p"><verse number="32" style="v"/>dritën për të ndriçuar kombet dhe lavdinë e popullit tënd, Izraelit''.</para>
  <para style="p"><verse number="33" style="v"/>Dhe Jozefi e nëna e fëmijës mrekulloheshin për gjërat që thuheshin për të.</para>
  <para style="p"><verse number="34" style="v"/>Pastaj Simeoni i bekoi dhe i tha Marisë, nënës së tij: ''Ja, ky është vënë për rënien dhe për ngritjen e shumë vetave në Izrael dhe për të qenë shenjë kundërshtimesh,</para>
  <para style="p"><verse number="35" style="v"/>edhe ty vetë një shpatë do të ta tejshpojë shpirtin, që të zbulohen mendimet e shumë zemrave''.</para>
  <para style="p"><verse number="36" style="v"/>Aty ishte edhe Ana, një profeteshë, bija e Fanuelit, nga fisit i Aserit, e cila ishte shumë e kaluar në moshë, që kishte jetuar mbas virgjërisë së saj shtatë vjet me burrin.</para>
  <para style="p"><verse number="37" style="v"/>Ajo ishte e ve dhe, megjithëse ishte tetëdhjetë e katër vjeçe, nuk largohej kurrë nga tempulli duke i shërbyer Perëndisë natë e ditë me agjërime dhe lutje.</para>
  <para style="p"><verse number="38" style="v"/>Edhe ajo erdhi në atë moment, lavdëroi Zotin dhe u fliste për këtë fëmijë të gjithë atyre që prisnin çlirimin në Jeruzalem.</para>
  <para style="p"><verse number="39" style="v"/>Dhe mbasi i kryen të gjitha ato që i takonin sipas ligjit të Zotit, u kthyen në Galile, në qytetin e tyre, Nazaret.</para>
  <para style="p"><verse number="40" style="v"/>Ndërkaq fëmija rritej dhe forcohej në frymë, duke qenë plot dituri; dhe hiri i Perëndisë ishte mbi të.</para>
  <para style="p"><verse number="41" style="v"/>Tani prindërit e tij shkonin çdo vit në Jeruzalem për festën e Pashkës.</para>
  <para style="p"><verse number="42" style="v"/>Dhe, kur ai i mbushi dymbëdhjetë vjeç, ata u ngjitën në Jeruzalem, sipas zakonit të festës.</para>
  <para style="p"><verse number="43" style="v"/>Dhe si u përmbushën ato ditë, kur ata u kthyen, fëmija Jezus ndenji në Jeruzalem; por Jozefi dhe e ëma e tij nuk e dinin.</para>
  <para style="p"><verse number="44" style="v"/>Duke menduar se ai ishte në shoqëri, ata bënë një ditë rrugë, pastaj filluan ta kërkojnë midis farefisit dhe të njohurve;</para>
  <para style="p"><verse number="45" style="v"/>dhe, duke qenë se nuk e gjetën, u kthyen në Jeruzalem për ta kërkuar.</para>
  <para style="p"><verse number="46" style="v"/>Dhe ndodhi që, pas tri ditësh, e gjetën në tempull, të ulur në mes të dijetarëve, duke i dëgjuar dhe duke u bërë atyre pyetje.</para>
  <para style="p"><verse number="47" style="v"/>Dhe të gjithë ata që e dëgjonin, habiteshin nga zgjuarsia e tij dhe nga përgjigjet e tij.</para>
  <para style="p"><verse number="48" style="v"/>Dhe, kur ata e panë, mbetën të habitur, dhe e ëma i tha: ''Bir, pse na e bëre këtë? Ja, yt atë dhe unë, në ankth, po të kërkonim!''.</para>
  <para style="p"><verse number="49" style="v"/>Por ai u tha atyre: ''Përse më kërkonit? A nuk e dinit se më duhet të merrem me punët e Atit tim?''.</para>
  <para style="p"><verse number="50" style="v"/>Por ata nuk i kuptuan fjalët që ai u tha atyre.</para>
  <para style="p"><verse number="51" style="v"/>Dhe ai zbriti bashkë me ta, u kthye në Nazaret dhe i bindej atyre. E ëma i ruante të gjitha këto fjalë në zemrën e saj.</para>
  <para style="p"><verse number="52" style="v"/>Dhe Jezusi rritej në dituri, në shtat dhe në hir përpara Perëndisë dhe njerëzve.</para>
  <chapter number="3" style="c"/>
  <para style="p"><verse number="1" style="v"/>Tani në vitin e pesëmbëdhjetë të mbretërimit të Tiberit Cezar, kur Ponc Pilati ishte qeveritari i Judesë, Herodi tetrarku i Galilesë, i vëllai, Filipi, tetrarku i Itureas dhe i krahinës së Trakonitidës dhe Lizania tetrarku i Abilenës,</para>
  <para style="p"><verse number="2" style="v"/>nën kryepriftërinjtë Ana dhe Kaifa, fjala e Perëndisë iu drejtua Gjonit, birit të Zakarias, në shkretëtirë.</para>
  <para style="p"><verse number="3" style="v"/>Atëherë ai e përshkoi gjithë krahinën përreth Jordanit, duke predikuar një pagëzim pendimi për faljen e mëkateve,</para>
  <para style="p"><verse number="4" style="v"/>ashtu siç është shkruar në librin e fjalëve të profetit Isaia, që thotë: ''Ja zëri i njërit që bërtet në shkretëtirë: Përgatitni udhën e Zotit, drejtoni shtigjet e tij!</para>
  <para style="p"><verse number="5" style="v"/>Çdo luginë të jetë e mbushur dhe çdo mal e kodër të jetë sheshuar; vendet dredha-dredha të drejtohen dhe rrugët e vështira të sheshohen</para>
  <para style="p"><verse number="6" style="v"/>dhe çdo mish do të shohë shpëtimin e Perëndisë''.</para>
  <para style="p"><verse number="7" style="v"/>Ai, pra, u thoshte turmave që shkonin të pagëzoheshin prej tij: ''Pjellë nepërkash, kush ju ka mësuar t'i arratiseni zemërimit që po vjen?</para>
  <para style="p"><verse number="8" style="v"/>Bëni, pra, fryte të denja pendimi dhe mos filloni të thoni brenda jush: "Ne kemi Abrahamin për Atë", sepse unë po ju them se Perëndia mund t'i nxjerrë fëmijë Abrahamit edhe nga këta gurë.</para>
  <para style="p"><verse number="9" style="v"/>Tashmë sëpata u vu në rrënjë të pemëve; çdo pemë që nuk jep fryt të mirë do të pritet dhe do të hidhet në zjarr''.</para>
  <para style="p"><verse number="10" style="v"/>Dhe turmat e pyesnin, duke thënë: ''Dhe ne, pra, ç'të bëjmë?''.</para>
  <para style="p"><verse number="11" style="v"/>Atëherë ai, duke përgjigjur, u tha atyre: ''Ai që ka dy tunika le t'i ndajë me atë që s'ka, dhe ai që ka të hajë le të veprojë po kështu''.</para>
  <para style="p"><verse number="12" style="v"/>Tani erdhën edhe disa tagrambledhës që të pagëzohen dhe e pyetën: ''Mësues, ç'duhet të bëjmë?''.</para>
  <para style="p"><verse number="13" style="v"/>Dhe ai u tha atyre: ''Mos vilni asgjë më tepër nga sa ju është urdhëruar''.</para>
  <para style="p"><verse number="14" style="v"/>Edhe ushtarët e pyetën duke thënë: ''Dhe ne, ç'duhet të bëjmë?''. Dhe ai u tha atyre: ''Mos i bëni shantazh asnjeriu, mos i bëni akuza të rreme kurrkujt dhe jini të kënaqur me pagën tuaj!''.</para>
  <para style="p"><verse number="15" style="v"/>Dhe populli ishte në pritje dhe të gjithë pyesnin në zemrat e veta nëse Gjoni ishte Krishti vetë.</para>
  <para style="p"><verse number="16" style="v"/>Gjoni u përgjigj duke u thënë të gjithëve: ''Unë ju pagëzoj me ujë; por vjen ai që është më i fortë nga unë, të cilit unë nuk jam i denjë as t'ia zgjidh lidhëset e sandaleve; ai do t'ju pagëzojë me Frymën e Shenjtë dhe me zjarr.</para>
  <para style="p"><verse number="17" style="v"/>Ai mban në dorë lopatën e vet, për ta pastruar krejt lëmin e vet dhe për të mbledhur grurin në hambarin e tij, por bykun do ta djegë me zjarr që nuk shuhet''.</para>
  <para style="p"><verse number="18" style="v"/>Kështu ai e ungjillëzonte popullin duke e këshilluar me shumë mënyra të tjera.</para>
  <para style="p"><verse number="19" style="v"/>Por Herodi, tetrarku, mbasi u qortua prej tij për shkak të Herodiadës, gruas së vëllait të tij Filipit, dhe për të gjitha mbrapshtitë që ai kishte kryer,</para>
  <para style="p"><verse number="20" style="v"/>U shtoi të gjitha të tjerave edhe këtë, domethënë e futi Gjonin në burg.</para>
  <para style="p"><verse number="21" style="v"/>Tani, si u pagëzua gjithë populli, edhe Jezusi u pagëzua; dhe ndërsa po lutej, qielli u hap</para>
  <para style="p"><verse number="22" style="v"/>dhe Fryma e Shenjtë zbriti mbi të, në trajtën trupore si të pëllumbit, dhe nga qielli erdhi një zë, që thoshte: ''Ti je Biri im i dashur, në ty unë jam kënaqur!''.</para>
  <para style="p"><verse number="23" style="v"/>Dhe Jezusi ishte rreth tridhjetë vjeç; dhe e pandehnin se ishte bir i Jozefit, bir i Elit;</para>
  <para style="p"><verse number="24" style="v"/>bir i Matthatit, bir i Levit, bir i Melkut, bir i Janas, bir i Jozefit;</para>
  <para style="p"><verse number="25" style="v"/>bir i Matathias, bir i Amosit, bir i Naumit, bir i Eslit, bir i Nagait;</para>
  <para style="p"><verse number="26" style="v"/>bir i Maathit, bir i Matathias, bir i Semeit, bir i Jozefit, bir i Judës;</para>
  <para style="p"><verse number="27" style="v"/>bir i Joannas, bir i Resas, bir i Zorobabelit, bir i Salatielit, bir i Nerit;</para>
  <para style="p"><verse number="28" style="v"/>bir i Melkut, bir i Adit, bir i Kosamit, bir i Elmodamit, bir i Erit;</para>
  <para style="p"><verse number="29" style="v"/>bir i Joseut, bir i Eliezerit, bir i Iorimit, bir i Matthatit, bir i Levit;</para>
  <para style="p"><verse number="30" style="v"/>bir i Simeonit, bir i Judës, bir i Jozefit, bir i Jonanit, bir i Eliakimit;</para>
  <para style="p"><verse number="31" style="v"/>bir i Meleas, bir i Menas, bir i Matathas, bir i Natanit, bir i Davidit;</para>
  <para style="p"><verse number="32" style="v"/>bir i Jeseut, bir i Obedit, bir i Boozit, bir i Salmonit, bir i Naasonit;</para>
  <para style="p"><verse number="33" style="v"/>bir i Aminadabit, bir i Aramit, bir i Esromit, bir i Faresit, bir i Judës;</para>
  <para style="p"><verse number="34" style="v"/>bir i Jakobit, bir i Isakut, bir i Abrahamit, bir i Tares, bir i Nakorit;</para>
  <para style="p"><verse number="35" style="v"/>bir i Serukut, bir i Ragaut, bir i Pelekut, bir i Eberit, bir i Selës;</para>
  <para style="p"><verse number="36" style="v"/>bir i Kainanit, bir i Arfaksadit, bir i Semit, bir i Noeut, bir i Lamekut;</para>
  <para style="p"><verse number="37" style="v"/>bir i Mathusalës, bir i Enokut, bir i Jaredit, bir i Mahalaleelit, bir i Kainanit;</para>
  <para style="p"><verse number="38" style="v"/>bir i Enosit, bir i Setit, bir i Adamit, i Perëndisë.</para>
  <chapter number="4" style="c"/>
  <para style="p"><verse number="1" style="v"/>Dhe Jezusi, plot me Frymën e Shenjtë, u kthye nga Jordani dhe Fryma e çoi në shkretëtirë,</para>
  <para style="p"><verse number="2" style="v"/>ku për dyzet ditë e tundoi djalli; gjatë atyre ditëve ai nuk hëngri asgjë, por kur ato kaluan, e mori uria.</para>
  <para style="p"><verse number="3" style="v"/>Dhe djalli i tha: ''Nëse je Biri i Perëndisë, i thuaj këtij guri të bëhet bukë''.</para>
  <para style="p"><verse number="4" style="v"/>Por Jezusi u përgjigj duke thënë: ''Është shkruar: "Njeriu nuk do të rrojë vetëm me bukë, por me çdo fjalë të Perëndisë"''.</para>
  <para style="p"><verse number="5" style="v"/>Pastaj djalli e çoi në një mal të lartë dhe, për një çast, i tregoi të gjitha mbretëritë e botës.</para>
  <para style="p"><verse number="6" style="v"/>Dhe djalli i tha: ''Unë do të të jap gjithë pushtetin e këtyre mbretërive dhe lavdinë e tyre, sepse m'u dha mua në dorë dhe unë ia jap kujt të dua.</para>
  <para style="p"><verse number="7" style="v"/>Në qoftë se ti, pra, duke rënë përmbys, më adhuron, do të jetë krejt jotja''.</para>
  <para style="p"><verse number="8" style="v"/>Por Jezusi, duke u përgjigjur, i tha: ''Largohu prej meje, Satan. Është shkruar: "Adhuro Zotin, Perëndinë tënd dhe shërbeji vetëm atij"''.</para>
  <para style="p"><verse number="9" style="v"/>Pastaj e çoi në Jeruzalem, e vuri në majë të tempullit, në cep, dhe i tha: ''Nëse je Biri i Perëndisë, hidhu poshtë që këtej;</para>
  <para style="p"><verse number="10" style="v"/>sepse është shkruar: "Ai do t'u urdhërojë engjëjve të vet rreth teje të të ruajnë.</para>
  <para style="p"><verse number="11" style="v"/>Dhe ata do të të mbajnë mbi duart e tyre që këmba jote të mos ndeshë me asnjë gur"''.</para>
  <para style="p"><verse number="12" style="v"/>Dhe Jezusi u përgjigj dhe i tha: ''Është thënë: "Mos e tundo Zotin, Perëndinë tënd"''.</para>
  <para style="p"><verse number="13" style="v"/>Dhe kur djalli i mbaroi të gjitha tundimet, u largua prej tij, për një farë kohe.</para>
  <para style="p"><verse number="14" style="v"/>Dhe Jezusi, në fuqinë e Frymës, u kthye në Galile dhe fama e tij u përhap në mbarë krahinën përreth.</para>
  <para style="p"><verse number="15" style="v"/>Dhe ai mësonte në sinagogat e tyre, i nderuar nga të gjithë.</para>
  <para style="p"><verse number="16" style="v"/>Pastaj erdhi në Nazaret, ku ishte rritur, dhe si e kishte zakon ditën e shtunë, hyri në sinagogë dhe u ngrit për të lexuar.</para>
  <para style="p"><verse number="17" style="v"/>I dhanë në dorë librin e profetit Isaia; e hapi dhe gjeti vendin ku ishte shkruar:</para>
  <para style="p"><verse number="18" style="v"/>''Fryma e Zotit është mbi mua, sepse ai më vajosi për të ungjillëzuar të varfrit; ai më dërgoi për të shëruar ata që e kanë zemrën të thyer, për të shpallur çlirimin e të burgosurve dhe kthimin e të parit të verbërve, për të çliruar përsëri të shtypurit,</para>
  <para style="p"><verse number="19" style="v"/>dhe për të predikuar vitin e pranueshëm të Zotit''.</para>
  <para style="p"><verse number="20" style="v"/>Pastaj, si e mbylli librin dhe ia dha shërbyesit, u ul; dhe sytë e të gjithëve në sinagogë u drejtuan mbi të.</para>
  <para style="p"><verse number="21" style="v"/>Atëherë ai nisi të thotë: ''Sot ky Shkrim u përmbush në veshët tuaja''.</para>
  <para style="p"><verse number="22" style="v"/>Dhe të gjithë jepnin dëshmi dhe mrekulloheshin për fjalët e hirit që dilnin nga goja e tij, dhe thoshin: ''Po ky, a nuk është biri i Jozefit?''.</para>
  <para style="p"><verse number="23" style="v"/>Dhe ai u tha atyre: ''Me siguri ju do të më përmendni fjalën e urtë: "Mjek, shëro veten tënde"; të gjitha ato që dëgjuam se u bënë në Kapernaum, bëji edhe këtu në atdheun tënd''.</para>
  <para style="p"><verse number="24" style="v"/>Por ai tha: ''Në të vërtetë po ju them se asnjë profet nuk mirëpritet në atdheun e vet.</para>
  <para style="p"><verse number="25" style="v"/>Në të vërtetë po ju them se në kohën e Elias, kur qielli u mbyll për tre vjet e gjashtë muaj dhe u bë një uri e madhe në gjithë vendin, ishin shumë të veja në Izrael;</para>
  <para style="p"><verse number="26" style="v"/>e megjithatë tek asnjëra nga ato nuk u dërgua Elia, përveçse te një grua e ve në Sareptë të Sidonit.</para>
  <para style="p"><verse number="27" style="v"/>Dhe në kohën e profetit Elise kishte shumë lebrosë në Izrael; megjithatë asnjë prej tyre nuk u pastrua, përveç Naamanit Sirian''.</para>
  <para style="p"><verse number="28" style="v"/>Kur i dëgjuan këto fjalë, të gjithë ata që ishin në sinagogë u zemëruan shumë.</para>
  <para style="p"><verse number="29" style="v"/>Dhe u ngritën, e dëbuan nga qyteti dhe e çuan deri në buzë të majës së malit, mbi të cilin ishte ndërtuar qyteti i tyre, për ta hedhur poshtë.</para>
  <para style="p"><verse number="30" style="v"/>Por ai, duke kaluar përmes tyre, u largua.</para>
  <para style="p"><verse number="31" style="v"/>Pastaj zbriti në Kapernaum, qytet i Galilesë, dhe i mësonte njerëzit ditët e shtuna.</para>
  <para style="p"><verse number="32" style="v"/>Dhe ata habiteshin nga mësimi i tij, sepse fjala e tij ishte me autoritet.</para>
  <para style="p"><verse number="33" style="v"/>Në sinagogë ishte një njeri që ishte pushtuar me frymën e një demoni të ndyrë. Ai bërtiti me zë të lartë duke thënë:</para>
  <para style="p"><verse number="34" style="v"/>''Ah, ç'ka mes nesh dhe teje, o Jezus Nazareas? A erdhe të na shkatërrosh? Unë e di se kush je ti: i Shenjti i Perëndisë!''.</para>
  <para style="p"><verse number="35" style="v"/>Por Jezusi e qortoi duke thënë: ''Hesht dhe dil prej tij!''. Dhe demoni, pasi e përplasi përpara tyre, doli prej tij pa i bërë asgjë të keqe.</para>
  <para style="p"><verse number="36" style="v"/>Atëherë të gjithë i pushtoi habia dhe i thoshin njëri-tjetrit: ''Ç'fjalë është kjo, vallë? Ai urdhëron me autoritet dhe pushtet frymërat e ndyra dhe ata dalin!''.</para>
  <para style="p"><verse number="37" style="v"/>Dhe fama e tij përhapej në çdo vend të krahinës përreth.</para>
  <para style="p"><verse number="38" style="v"/>Mbasi doli nga sinagoga, Jezusi hyri në shtëpinë e Simonit. Vjehrrën e Simonit e kishin zënë ethe të forta; dhe ata e lutën për të.</para>
  <para style="p"><verse number="39" style="v"/>Ai u përkul mbi të, qortoi ethet dhe ato e lëshuan; dhe ajo u ngrit menjëherë dhe filloi t'u shërbejë.</para>
  <para style="p"><verse number="40" style="v"/>Kur perëndoi dielli, të gjithë ata që kishin të sëmurë me sëmundje të ndryshme i prunë tek ai; dhe ai i shëroi duke vënë duart mbi secilin prej tyre.</para>
  <para style="p"><verse number="41" style="v"/>Prej shumë vetëve dilnin demonë që bërtitnin dhe thoshin: ''Ti je Krishti, Biri i Perëndisë''. Por ai i qortonte dhe nuk i lejonte të flisnin, sepse ata e dinin se ai ishte Krishti.</para>
  <para style="p"><verse number="42" style="v"/>Kur zbardhi drita ai doli dhe shkoi në një vend të pabanuar. Por turmat e kërkonin dhe e arritën; dhe e mbanin që të mos largohej prej tyre.</para>
  <para style="p"><verse number="43" style="v"/>Por ai u tha atyre: ''Më duhet ta shpall lajmin e mirë të mbretërisë së Perëndisë edhe në qytete të tjera, sepse për këtë jam dërguar''.</para>
  <para style="p"><verse number="44" style="v"/>Dhe ai predikonte nëpër sinagoga të Galilesë.</para>
  <chapter number="5" style="c"/>
  <para style="p"><verse number="1" style="v"/>Dhe ndodhi që Jezusi, kur po ndodhej në bregun e liqenit të Gjenesaretit e ndërsa turma po shtyhej rreth tij për të dëgjuar fjalën e Perëndisë,</para>
  <para style="p"><verse number="2" style="v"/>pa dy barka të lidhura në breg të liqenit, nga të cilat kishin dalë peshkatarët dhe po lanin rrjetat.</para>
  <para style="p"><verse number="3" style="v"/>Atëherë hyri në një nga ato barka, në atë që ishte e Simonit, dhe iu lut që të largohej pak nga bregu. U ul dhe mësonte turmat nga barka.</para>
  <para style="p"><verse number="4" style="v"/>Dhe kur mbaroi së foluri i tha Simonit: ''Shko në të thella, dhe hidhni rrjetat tuaja për të zënë peshk''.</para>
  <para style="p"><verse number="5" style="v"/>Dhe Simoni, duke u përgjigjur, i tha: ''Mësues, u munduam gjithë natën dhe nuk zumë asgjë; por, për fjalën tënde, do ta hedh rrjetën.</para>
  <para style="p"><verse number="6" style="v"/>Dhe, si bënë kështu, zunë një sasi aq të madhe peshku, sa po shqyhej rrjeta.</para>
  <para style="p"><verse number="7" style="v"/>Atëherë u bënë shenjë shokëve të tyre që ishin në barkën tjetër, që të vinin e t'i ndihmonin. Dhe ata erdhën dhe i mbushën të dy barkat aq sa gati po fundoseshin.</para>
  <para style="p"><verse number="8" style="v"/>Simon Pjetri, kur pa këtë, i ra ndër këmbë Jezusit dhe i tha: ''Zot, largohu prej meje, sepse jam njeri mëkatar''.</para>
  <para style="p"><verse number="9" style="v"/>Në të vërtetë Pjetri dhe të gjithë ata që ishin me të, habiteshin për shkak të sasisë së peshkut që kishin zënë.</para>
  <para style="p"><verse number="10" style="v"/>E njëjta gjë u ngjau edhe Jakobit dhe Gjonit, bijve të Zebedeut, që ishin shokë të Simonit. Atëherë Jezusi i tha Simonit: ''Mos ki frikë; tash e tutje ti do të jesh peshkatar njerëzish të gjallë''.</para>
  <para style="p"><verse number="11" style="v"/>Pastaj ata, si i nxorën në breg barkat, lanë çdo gjë dhe ndiqnin.</para>
  <para style="p"><verse number="12" style="v"/>Ndodhi që, ndërsa Jezusi ndodhej në një nga ato qytete, erdhi një njeri i mbushur plot me lebër, i cili, kur e pa Jezusin, ra me fytyrë për dhe dhe iu lut duke thënë: ''Zot, po të duash, ti mund të më pastrosh''.</para>
  <para style="p"><verse number="13" style="v"/>Atëherë ai e zgjati dorën, e preku duke thënë: ''Po, e dua, qofsh i pastruar''. Dhe menjëherë lebra iu zhduk.</para>
  <para style="p"><verse number="14" style="v"/>Dhe Jezusi e urdhëroi: ''Mos ia trego kurrkujt; por shko, paraqitu te prifti dhe bëj një ofertë për pastrimin tënd, sikurse e ka përshkruar Moisiu, që kjo t'u shërbejë si dëshmi''.</para>
  <para style="p"><verse number="15" style="v"/>Dhe fama e tij po përhapej gjithnjë e më shumë; dhe turma të mëdha mblidheshin për ta dëgjuar dhe për t'u shëruar prej tij nga sëmundjet e veta.</para>
  <para style="p"><verse number="16" style="v"/>Por ai tërhiqej në vende të vetmuara dhe lutej.</para>
  <para style="p"><verse number="17" style="v"/>Një ditë ndodhi që, ndërsa Jezusi po mësonte, ishin të pranishëm, ulur, disa farisenj dhe mësues të ligjit, që kishin ardhur nga të gjitha fshatrat e Galilesë, të Judesë dhe nga Jeruzalemi; dhe fuqia e Zotit ishte me të, për t'i shëruar.</para>
  <para style="p"><verse number="18" style="v"/>Dhe ja, disa njerëz po sillnin mbi një vig një njeri të paralizuar dhe kërkonin ta fusnin brenda dhe ta vinin përpara tij.</para>
  <para style="p"><verse number="19" style="v"/>Por, duke mos gjetur se si ta fusnin brenda për shkak të turmës, hipën mbi çatinë e shtëpisë dhe e lëshuan përmjet tjegullave me gjithë vig midis njerëzve, përpara Jezusit.</para>
  <para style="p"><verse number="20" style="v"/>Dhe ai, duke parë besimin e tyre, i tha atij: ''Njeri, mëkatet e tua të janë falur''.</para>
  <para style="p"><verse number="21" style="v"/>Atëherë skribët dhe farisenjtë filluan të arsyetojnë duke thënë: ''Kush është ky që thotë blasfemi? Kush mund t'i falë mëkatet, përveç vetëm Perëndi?''.</para>
  <para style="p"><verse number="22" style="v"/>Por Jezusi, duke i njohur mendimet e tyre, e mori fjalën dhe tha: ''Ç'po arsyetoni në zemrat tuaja?</para>
  <para style="p"><verse number="23" style="v"/>Çfarë është më e lehtë, të thuhet: "Mëkatet e tua të janë falur", apo të thuhet: "Çohu dhe ec"?</para>
  <para style="p"><verse number="24" style="v"/>Tani, pra, me qëllim që ju ta dini se Biri i njeriut ka pushtet mbi tokë të falë mëkatet, unë të them (i tha të paralizuarit), çohu, merre vigun tënd dhe shko në shtëpinë tënde!''.</para>
  <para style="p"><verse number="25" style="v"/>Dhe menjëherë ai njeri u ngrit përpara tyre, mori vigun mbi të cilin qe shtrirë dhe shkoi në shtëpinë e vet, duke përlëvduar Perëndinë.</para>
  <para style="p"><verse number="26" style="v"/>Dhe të gjithë u habitën dhe përlëvdonin Perëndinë, dhe, plot frikë, thoshin: ''Sot pamë gjëra të mahnitshme''.</para>
  <para style="p"><verse number="27" style="v"/>Dhe, mbas këtyre gjërave, ai doli dhe pa një tagrambledhës, që quhej Levi, dhe rrinte në vendin e tatimeve, dhe i tha: ''Ndiqmë''.</para>
  <para style="p"><verse number="28" style="v"/>Dhe ai i la të gjitha, u ngrit dhe e ndoqi.</para>
  <para style="p"><verse number="29" style="v"/>Pastaj Levi i përgatiti në shtëpinë e tij një gosti të madhe, dhe një numër i madh tagrambledhësish e të tjerë rrinin në tryezë bashkë me ta.</para>
  <para style="p"><verse number="30" style="v"/>Por skribët dhe farisenjtë e atij vendi murmurisnin kundër dishepujve të Jezusit duke thënë: ''Përse hani dhe pini bashkë me tagrambledhës dhe mëkatarë?''.</para>
  <para style="p"><verse number="31" style="v"/>Dhe Jezusi, duke u përgjigjur, u tha: ''Nuk janë të shëndoshët ata që kanë nevojë për mjek, por të sëmurët.</para>
  <para style="p"><verse number="32" style="v"/>Unë nuk erdha t'i thërres të pendohen të drejtit, por mëkatarët''.</para>
  <para style="p"><verse number="33" style="v"/>Atëherë ata i thanë: ''Përse dishepujt e Gjonit si dhe ata të farisenjve agjërojnë shpesh dhe luten, kurse të tutë hanë dhe pinë?''.</para>
  <para style="p"><verse number="34" style="v"/>Ai u përgjigj atyre: ''A mund t'i bëni dasmorët të agjërojnë, derisa dhëndri është me ta?</para>
  <para style="p"><verse number="35" style="v"/>Por do të vijnë ditët kur do t'ua heqin dhëndrin dhe atëherë, në ato ditë, ata do të agjërojnë''.</para>
  <para style="p"><verse number="36" style="v"/>Përveç kësaj ai u tregoi një shëmbëlltyrë: ''Askush nuk qep një copë të një rrobe të re mbi një rrobë të vjetër; përndryshe gjendet me rrobën e re të shqyer, dhe pjesa që u hoq nga rroba e re nuk i përshtatet së vjetrës.</para>
  <para style="p"><verse number="37" style="v"/>Dhe askush nuk shtie verë të re në kacekë të vjetër; përndryshe vera e re i pëlcet kacekët, dhe ajo derdhet e kacekët shkojnë dëm.</para>
  <para style="p"><verse number="38" style="v"/>Por duhet shtënë vera e re në kacekë të rinj dhe kështu që të dyja ruhen.</para>
  <para style="p"><verse number="39" style="v"/>Askush që ka pirë verë të vjetër, nuk do menjëherë verë të re, sepse ai thotë: "E vjetra është më e mirë"''.</para>
  <chapter number="6" style="c"/>
  <para style="p"><verse number="1" style="v"/>Ndodhi që një të shtunë, pas së shtunës së madhe, ai po ecte nëpër arat me grurë, dhe dishepujt e vet këputnin kallinj, i shkoqnin me dorë dhe i hanin.</para>
  <para style="p"><verse number="2" style="v"/>Dhe disa nga farisenjtë u thanë atyre: ''Përse bëni atë që nuk është e lejueshme të bëhet të shtunën?''.</para>
  <para style="p"><verse number="3" style="v"/>Por Jezusi, duke u përgjigjur, u tha atyre: ''A nuk keni lexuar çfarë bëri Davidi dhe ata që ishin bashkë me të kur i mori uria?</para>
  <para style="p"><verse number="4" style="v"/>Si hyri në shtëpinë e Perëndisë, ai mori bukët e paraqitjes, hëngri vetë dhe u dha të hanë edhe atyre që ishin bashkë me të, ndonëse nuk ishte e lejueshme për asnjërin t'i hante, përveç priftërinjve?''.</para>
  <para style="p"><verse number="5" style="v"/>Pastaj u tha atyre: ''Biri i njeriut është zot edhe i së shtunës".</para>
  <para style="p"><verse number="6" style="v"/>Një të shtunë tjetër ndodhi që ai hyri në sinagogë dhe po mësonte; atje ishte një njeri që e kishte dorën e djathtë të tharë.</para>
  <para style="p"><verse number="7" style="v"/>Dhe farisenjtë dhe skribët rrinin dhe e ruanin nëse ai do ta shëronte të shtunën, që pastaj ta paditnin.</para>
  <para style="p"><verse number="8" style="v"/>Por ai ua njihte mendimet e tyre dhe i tha njeriut me dorë të tharë: ''Çohu dhe dil këtu në mes''. Dhe ai u ngrit në këmbë.</para>
  <para style="p"><verse number="9" style="v"/>Pastaj Jezusi u tha atyre: ''Unë po ju pyes: A është e lejueshme, të shtunave, të bësh mirë apo keq, të shpëtosh një njeri apo ta vrasësh?''.</para>
  <para style="p"><verse number="10" style="v"/>Dhe si i vështroi të gjithë rreth e rrotull, i tha atij njeriu: ''Shtrije dorën tënde!''. Dhe ai veproi kështu dhe dora e tij iu shëndosh si tjetra.</para>
  <para style="p"><verse number="11" style="v"/>Ata u tërbuan dhe diskutonin me njëri-tjetrin se ç'mund t'i bënin Jezusit.</para>
  <para style="p"><verse number="12" style="v"/>Në ato ditë ndodhi që ai shkoi në mal për t'u lutur, dhe e kaloi natën duke iu lutur Perëndisë.</para>
  <para style="p"><verse number="13" style="v"/>Dhe kur zbardhi dita, thirri pranë vetes dishepujt e vet dhe zgjodhi prej tyre dymbëdhjetë, të cilëve u dha edhe emrin apostuj:</para>
  <para style="p"><verse number="14" style="v"/>Simonin, të cilit i vuri emrin Pjetër, dhe Andrean, vëllanë e tij, Jakobin e Gjonin, Filipin dhe Bartolomeun,</para>
  <para style="p"><verse number="15" style="v"/>Mateun dhe Thomanë, Jakobin e Alfeut dhe Simonin, që e quanin Zelota,</para>
  <para style="p"><verse number="16" style="v"/>Judën, vëllanë e Jakobit dhe Judën Iskariot, i cili u bë tradhtar.</para>
  <para style="p"><verse number="17" style="v"/>Pastaj, pasi zbriti bashkë me ta, ndaloi në një vend të sheshtë, me turmën e dishepujve të vet dhe me një numër të madh njerëzish nga gjithë Judeja, nga Jeruzalemi dhe nga bregdeti i Tiros dhe i Sidonit, të cilët kishin ardhur për ta dëgjuar atë dhe për t'u shëruar nga sëmundjet e veta;</para>
  <para style="p"><verse number="18" style="v"/>Por edhe ata që i mundonin frymërat e ndyrë shëroheshin.</para>
  <para style="p"><verse number="19" style="v"/>E gjithë turma kërkonte ta prekte, sepse prej tij dilte një fuqi që i shëronte të gjithë.</para>
  <para style="p"><verse number="20" style="v"/>Ai, si i drejtoi sytë nga dishepujt e vet, thoshte: ''Lum ju, të varfër, sepse juaja është mbretëria e Perëndisë''.</para>
  <para style="p"><verse number="21" style="v"/>Lum ju, që tani keni uri, sepse do të ngopeni. Lum ju, që tani qani, sepse do të qeshni.</para>
  <para style="p"><verse number="22" style="v"/>Lum ju, kur njerëzit do t'ju urrejnë, do t'ju mallkojnë dhe do t'ju fyejnë, do ta shpallin emrin tuaj si të keq, për shkak të Birit të njeriut.</para>
  <para style="p"><verse number="23" style="v"/>Gëzohuni atë ditë dhe hidhuni nga gëzimi, sepse ja, shpërblimi juaj është i madh në qiell; në të njëjtën mënyrë, pra, etërit e tyre i trajtonin profetët.</para>
  <para style="p"><verse number="24" style="v"/>Por mjerë ju, o të pasur, sepse e keni ngushëllimin tuaj!</para>
  <para style="p"><verse number="25" style="v"/>Mjerë ju, që jeni të ngopur, sepse do të keni uri. Mjerë ju, që tani qeshni, sepse do të hidhëroheni e do të qani!</para>
  <para style="p"><verse number="26" style="v"/>Mjerë ju, kur të gjithë njerëzit do të flasin mirë për ju, sepse në të njëjtën mënyrë vepruan etërit e tyre me profetët e rremë.</para>
  <para style="p"><verse number="27" style="v"/>Por unë po ju them juve që më dëgjoni: ''T'i doni armiqtë tuaj; u bëni të mirë atyre që ju urrejnë.</para>
  <para style="p"><verse number="28" style="v"/>Bekoni ata që ju mallkojnë dhe lutuni për ata që ju keqtrajtojnë.</para>
  <para style="p"><verse number="29" style="v"/>Nëse dikush të bie në njërën faqe, ktheja edhe tjetrën; dhe atij që të merr mantelin, mos e pengo të të marrë edhe tunikën.</para>
  <para style="p"><verse number="30" style="v"/>Jepi kujtdo që kërkon prej teje; dhe në se dikush merr gjënë tënde, mos kërko të ta kthejë.</para>
  <para style="p"><verse number="31" style="v"/>Por, ashtu siç dëshironi që t'ju bëjnë juve njerëzit, po ashtu bëni me ta.</para>
  <para style="p"><verse number="32" style="v"/>Por po t'i doni ata që ju duan, ç'meritë do të keni nga kjo? Sepse edhe mëkatarët i duan ata që i duan.</para>
  <para style="p"><verse number="33" style="v"/>Dhe në se u bëni të mirë atyre që ju bëjnë të mirë, çfarë merite do të keni nga kjo? Të njëjtën gjë bëjnë edhe mëkatarët.</para>
  <para style="p"><verse number="34" style="v"/>Dhe nëse u jepni hua atyre që shpresoni t'jua kthejnë, çfarë merite do të keni nga kjo? Edhe mëkatarët u japin hua mëkatarëve, që t'u kthehet aq sa dhanë.</para>
  <para style="p"><verse number="35" style="v"/>Por ju t'i doni armiqtë tuaj, bëni të mirë dhe jepni hua pa pasur shpresë për asgjë, dhe shpërblimi juaj do të jetë i madh dhe ju do të jeni bijtë e Shumë të Lartit, sepse ai është mirëdashës me mosmirënjohësit dhe të mbrapshtët.</para>
  <para style="p"><verse number="36" style="v"/>Jini të mëshirshëm, pra, sikurse edhe Ati juaj është i mëshirshëm.</para>
  <para style="p"><verse number="37" style="v"/>Mos gjykoni dhe nuk do të gjykoheni; mos dënoni dhe nuk do të dënoheni; falni dhe do të jeni të falur.</para>
  <para style="p"><verse number="38" style="v"/>Jepni dhe do t'ju jepet: një masë e mirë, e ngjeshur, e tundur, gufuese do t'ju derdhet në gji, sepse me atë masë që do të matni, do t'ju matet edhe juve gjithashtu''.</para>
  <para style="p"><verse number="39" style="v"/>Pastaj ai u tha një shëmbëlltyrë: ''Një i verbër a mund t'i prijë një të verbri tjetër? Vallë nuk do të bien të dy në gropë?</para>
  <para style="p"><verse number="40" style="v"/>Dishepulli nuk ia kalon mësuesit të vet, madje çdo dishepull që ka mësuar do të jetë si mësuesi i vet.</para>
  <para style="p"><verse number="41" style="v"/>Po pse ti e shikon lëmishten në sy të vëllait tënd dhe nuk e sheh traun në syrin tënd?</para>
  <para style="p"><verse number="42" style="v"/>Ose, si mund t'i thuash vëllait tënd: "Vëlla, më lër të të heq lëmishten që ke në syrin tënd", kur ti vetë nuk e sheh traun në syrin tënd? O hipokrit, nxirre më parë traun nga syri yt dhe atëherë do të mund të shohësh mirë për të nxjerrë lëmishten nga syri i vëllait tënd.</para>
  <para style="p"><verse number="43" style="v"/>Sepse nuk ka pemë të mirë që të japë fryt të keq, as pemë të keqe që të japë fryt të mirë.</para>
  <para style="p"><verse number="44" style="v"/>Çdo pemë, pra, njihet nga fryti i vet, sepse nuk mblidhen fiq nga gjembat dhe nuk vilet rrush nga ferra.</para>
  <para style="p"><verse number="45" style="v"/>Njeriu i mirë e nxjerr të mirën nga thesari i mirë i zemrës së vet; dhe njeriu i mbrapshtë e nxjerr të mbrapshta nga thesari i keq i zemrës së vet, sepse goja e njërit flet nga mbushullia e zemrës.</para>
  <para style="p"><verse number="46" style="v"/>Përse më thirrni, "Zot, Zot" dhe nuk bëni atë që ju them?</para>
  <para style="p"><verse number="47" style="v"/>Çdo njëri që vjen tek unë dhe dëgjon fjalët e mia dhe t'i vë në praktikë, unë do t'ju tregoj kujt i ngjan.</para>
  <para style="p"><verse number="48" style="v"/>Ai i ngjan njeriut që, kur ndërtoi shtëpinë e vet, gërmoi shumë thellë dhe e vendosi themelin mbi shkëmb. Erdhi një vërshim, përroi u sul mbi atë shtëpi, por s'e tundi dot, sepse e kishte themelin mbi shkëmb.</para>
  <para style="p"><verse number="49" style="v"/>Përkundrazi, ai që e dëgjoi dhe nuk i vuri në praktikë, i ngjan njeriut që e ndërtoi shtëpinë mbi tokë, por pa themel; kur iu sul përroi, ajo u shemb menjëherë dhe rrënimi i saj qe i madh''.</para>
  <chapter number="7" style="c"/>
  <para style="p"><verse number="1" style="v"/>Si e përfundoi gjithë këtë ligjëratë drejtuar popullit që e dëgjoi, hyri në Kapernaum.</para>
  <para style="p"><verse number="2" style="v"/>Tani një centurion kishte një shërbëtor që e donte shumë; e kishte të sëmurë keq për vdekje.</para>
  <para style="p"><verse number="3" style="v"/>Dhe centurioni, kur dëgjoi për Jezusin, i dërgoi disa pleq judenj që ta lusnin të vinte e të shëronte shërbëtorin e tij.</para>
  <para style="p"><verse number="4" style="v"/>Si arritën te Jezusi, ata e lutën me ngulm duke i thënë: ''Ai e meriton që ti ta pranosh këtë gjë,</para>
  <para style="p"><verse number="5" style="v"/>sepse ai e do popullin tonë dhe ai na e ndërtoi sinagogën''.</para>
  <para style="p"><verse number="6" style="v"/>Atëherë Jezusi shkoi me ta. E kur ishte jo shumë larg shtëpisë, centurioni dërgoi disa miq të tij për t'i thënë: ''Zot, mos u shqetëso, sepse unë nuk jam i denjë që ti të hysh nën pullazin tim.</para>
  <para style="p"><verse number="7" style="v"/>Për këtë shkak nuk e çmova veten të denjë të vij tek ti; por ti fol një fjalë dhe shërbëtori im do të shërohet.</para>
  <para style="p"><verse number="8" style="v"/>Sepse edhe unë jam një njeri nën autoritetin e tjetërkujt dhe kam nën urdhër ushtarë; dhe i them njërit: "Shko", dhe ai shkon; dhe një tjetri: "Eja", dhe ai vjen; dhe shërbëtorit tim: "Bëjë këtë", dhe ai e bën''.</para>
  <para style="p"><verse number="9" style="v"/>Kur i dëgjoi këto fjalë, Jezusi u mrekullua prej tij, dhe, duke iu drejtuar turmës që i vinte pas, tha: ''Unë po ju them se as në Izrael nuk kam gjetur një besim kaq të madh''.</para>
  <para style="p"><verse number="10" style="v"/>Dhe, kur të dërguarit u kthyen në shtëpi, shërbëtorin, që kishte qenë i sëmurë, e gjetën të shëruar.</para>
  <para style="p"><verse number="11" style="v"/>Dhe të nesërmen ai shkoi në një qytet që quhej Nain; dhe bashkë me të shkonin shumë nga dishepujt e vet dhe një turmë e madhe.</para>
  <para style="p"><verse number="12" style="v"/>Dhe, kur iu afrua portës së qytetit, ja që po çonin për ta varrosur një të vdekur, djalin e vetëm të nënës së tij, që ishte e ve; dhe një turmë e madhe nga qyteti ishte me të.</para>
  <para style="p"><verse number="13" style="v"/>Posa e pa, Zoti pati dhembshuri për të dhe i tha: ''Mos qaj!''</para>
  <para style="p"><verse number="14" style="v"/>U afrua, preku arkivolin, dhe ata që e bartnin u ndalën; atëherë ai tha: ''Djalosh, unë të them, çohu!''.</para>
  <para style="p"><verse number="15" style="v"/>Dhe i vdekuri u çua ndenjur dhe filloi të flasë. Dhe Jezusi ia dha së ëmës.</para>
  <para style="p"><verse number="16" style="v"/>Atëherë të gjithë u mrekulluan dhe lëvdonin Perëndinë duke thënë: ''Midis nesh doli një profet i madh'' dhe: ''Perëndia e vizitoi popullin e vet''.</para>
  <para style="p"><verse number="17" style="v"/>Dhe kjo e thënë për të u përhap nëpër gjithë Judenë dhe anembanë krahinës përreth.</para>
  <para style="p"><verse number="18" style="v"/>Gjoni u informua prej dishepujve të vet për të gjitha këto gjëra.</para>
  <para style="p"><verse number="19" style="v"/>Dhe Gjoni thirri pranë tij dy nga dishepujt e vet, i dërgoi te Jezusi për t'i thënë: ''A je ti ai që duhet të vijë, apo duhet të presim një tjetër?''.</para>
  <para style="p"><verse number="20" style="v"/>Këta njerëz, pra, shkuan tek ai dhe i thanë: ''Gjon Pagëzori na dërgoi te ti për të të thënë: "A je ti ai që duhet të vijë, apo duhet të presim një tjetër?"''.</para>
  <para style="p"><verse number="21" style="v"/>Dhe në atë orë Jezusi shëroi shumë veta nga sëmundjet, nga fatkeqësitë dhe nga frymërat e lig, dhe shumë të verbërve ua dhuroi të parit.</para>
  <para style="p"><verse number="22" style="v"/>Dhe Jezusi duke u përgjigjur u tha atyre: ''Shkoni dhe i thoni Gjonit ç'keni parë e dëgjuar: të verbrit fitojnë përsëri të parit, të çalët ecin, lebrosët po pastrohen, të shurdhrit po dëgjojnë, të vdekurit po ringjallen, dhe ungjilli u shpallet të varfërve.</para>
  <para style="p"><verse number="23" style="v"/>I lumi ai që nuk do të skandalizohet prej meje!''.</para>
  <para style="p"><verse number="24" style="v"/>Kur lajmëtarët e Gjonit u larguan, ai filloi t'u thotë turmave për Gjonin: ''Ç'dolët të shihni në shkreti? Një kallam që e tund era?</para>
  <para style="p"><verse number="25" style="v"/>Po, ç'dolët të shihni? Një njeri të veshur me rroba të buta? Ja, ata që veshin rroba të shkëlqyera dhe jetojnë në bollëk banojnë në pallatet e mbretërve.</para>
  <para style="p"><verse number="26" style="v"/>Por, ç'dolët të shihni? Një profet? Po, unë po ju them: akoma më shumë se një profet.</para>
  <para style="p"><verse number="27" style="v"/>Ai është ai për të cilin u shkrua: "Ja, unë po dërgoj përpara fytyrës tënde lajmëtarin tim, që do ta përgatitë rrugën sate para teje".</para>
  <para style="p"><verse number="28" style="v"/>Sepse unë po ju them që nga të lindurit prej gruaje nuk ka asnjë profet më të madh se Gjon Pagëzori; por më i vogli në mbretërinë e Perëndisë është më i madh se ai''.</para>
  <para style="p"><verse number="29" style="v"/>Dhe gjithë populli që e dëgjoi dhe tagrambledhësit e pranuan drejtësinë e Perëndisë dhe u pagëzuan me pagëzimin e Gjonit.</para>
  <para style="p"><verse number="30" style="v"/>Por farisenjtë dhe mësuesit e ligjit e refuzuan planin e Perëndisë për ta dhe nuk u pagëzuan.</para>
  <para style="p"><verse number="31" style="v"/>Atëherë Zoti tha: ''Me çfarë t'i krahasoj, pra, njerëzit e këtij brezi? Dhe kujt i ngjajnë?</para>
  <para style="p"><verse number="32" style="v"/>U ngjajnë fëmijëve që ulen ndër sheshe dhe i bërtasin njëri-tjetrit duke thënë: "Ne i kemi rënë fyellit për ju dhe ju nuk keni kërcyer; ne kemi kënduar vajtime për ju dhe ju nuk keni qarë".</para>
  <para style="p"><verse number="33" style="v"/>Erdhi, pra, Gjon Pagëzori, që nuk ha bukë dhe as pi verë dhe ju thoni: "Ai ka një demon".</para>
  <para style="p"><verse number="34" style="v"/>Erdhi Biri i njeriut që ha dhe pi, dhe ju thoni: "Ja grykësi dhe pijaneci, miku i tagrambledhësve dhe i mëkatarëve".</para>
  <para style="p"><verse number="35" style="v"/>Por urtisë i japin të drejtë gjithë bijtë e saj''.</para>
  <para style="p"><verse number="36" style="v"/>Një nga farisenjtë e ftoi atë të hajë bashkë me të; dhe ai hyri në shtëpinë e fariseut dhe u ul në tryezë.</para>
  <para style="p"><verse number="37" style="v"/>Dhe ja, një grua nga ai qytet, që ishte një mëkatare, kur mori vesh se ai ishte në tryezën e shtëpisë së një fariseu, solli një enë alabastri plot me vaj erëkëndshëm.</para>
  <para style="p"><verse number="38" style="v"/>Dhe, duke qëndruar prapa te këmbët e tij dhe duke qarë, filloi t'ia lajë me lot këmbët dhe t'ia fshijë me flokët e kokës së saj; dhe t'ia puthte e t'ia vajoste me vaj erëkëndshëm.</para>
  <para style="p"><verse number="39" style="v"/>Kur e pa këtë gjë, fariseu që e kishte ftuar, tha me vete: ''Nëse ky do të ishte një profet, do ta dinte çfarë lloj njeriu është gruaja që po e prek, sepse ajo është një mëkatare.</para>
  <para style="p"><verse number="40" style="v"/>Dhe Jezusi, duke u përgjigjur, i tha: ''Simon, kam diçka për të të thënë''. Dhe ai tha: ''Fol, Mësues''.</para>
  <para style="p"><verse number="41" style="v"/>Dhe Jezusi i tha: ''Një huadhënës kishte dy huamarrës; njëri i kishte borxh pesëqind denarë dhe tjetri pesëdhjetë.</para>
  <para style="p"><verse number="42" style="v"/>Meqë ata nuk kishin të paguanin, ai ua fali borxhin të dyve. Sipas teje, cili nga ata do ta dojë më shumë?''.</para>
  <para style="p"><verse number="43" style="v"/>Dhe Simoni, duke u përgjigjur, tha: ''Ma do mendja, ai, të cilit i fali më shumë''. Dhe Jezusi i tha: ''Gjykove drejt''.</para>
  <para style="p"><verse number="44" style="v"/>Pastaj, si u soll nga gruaja, i tha Simonit: ''A e sheh këtë grua? Unë hyra në shtëpinë tënde dhe ti nuk më dhe ujë për të larë këmbët; ajo, përkundrazi, m'i lau këmbët me lot dhe m'i fshiu me flokët e kresë.</para>
  <para style="p"><verse number="45" style="v"/>Ti nuk më dhe as edhe një puthje; por ajo, qysh se hyra, nuk pushoi së puthuri këmbët e mia.</para>
  <para style="p"><verse number="46" style="v"/>Ti nuk ma vajose kokën me vaj; kurse ajo m'i vajosi këmbët me vaj erëkëndshëm.</para>
  <para style="p"><verse number="47" style="v"/>Prandaj unë po të them se mëkatet e saj të shumta i janë falur, sepse ka dashur shumë; por kujt i falen pak, do pak''.</para>
  <para style="p"><verse number="48" style="v"/>Pastaj i tha asaj: ''Mëkatet e tua të janë falur''.</para>
  <para style="p"><verse number="49" style="v"/>Atëherë ata që ishin në tryezë bashkë me të filluan të thoshin me vete: ''Po kush qenka ky që po falka edhe mëkatet?''.</para>
  <para style="p"><verse number="50" style="v"/>Por Jezusi i tha asaj gruaje: ''Besimi yt të shpëtoi; shko në paqe!''.</para>
  <chapter number="8" style="c"/>
  <para style="p"><verse number="1" style="v"/>Dhe pas kësaj ndodhi që ai shkonte nëpër qytete dhe nëpër fshatra, duke predikuar dhe duke shpallur lajmin e mirë të mbretërisë së Perëndisë; me të ishin të dymbëdhjetët,</para>
  <para style="p"><verse number="2" style="v"/>dhe disa gra, të cilat i kishte shëruar nga shpirtrat e këqij dhe nga sëmundjet: Maria, e quajtur Magdalenë, prej së cilët pati dëbuar shtatë demonë,</para>
  <para style="p"><verse number="3" style="v"/>Joana, gruaja e Kuzas, administratorit të Herodit, Suzana dhe shumë të tjera të cilat e ndihmonin atë me pasuritë e tyre.</para>
  <para style="p"><verse number="4" style="v"/>Si u mblodh një turmë e madhe dhe i erdhën njerëz nga çdo qytet, Jezusi tha në shëmbëlltyrë:</para>
  <para style="p"><verse number="5" style="v"/>''Një mbjellës doli të mbjellë farën e vet; dhe, ndërsa po mbillte, një pjesë ra gjatë rrugës, u shkel dhe zogjtë e qiellit e hëngrën.</para>
  <para style="p"><verse number="6" style="v"/>Një pjesë tjetër ra në gurishte dhe, sapo mbiu, u tha për mungesë vlage.</para>
  <para style="p"><verse number="7" style="v"/>Një pjesë tjetër ra ndër ferra; ferrat u rritën bashkë me të dhe ia zunë frymën.</para>
  <para style="p"><verse number="8" style="v"/>Kurse një pjesë ra në tokë të mirë, mbiu dhe dha fryt njëqindfish''. Si i tha këto gjëra, thirri: ''Kush ka veshë për të dëgjuar, le të dëgjojë!''.</para>
  <para style="p"><verse number="9" style="v"/>Atëherë dishepujt e vet e pyetën çfarë kuptimi kishte ajo shëmbëlltyrë.</para>
  <para style="p"><verse number="10" style="v"/>Dhe ai tha: ''Juve ju është dhënë të njihni misteret e mbretërisë së Perëndisë; por të tjerëve me anë të shëmbëlltyrave, që ata, duke shikuar të mos shohin dhe, duke dëgjuar të mos kuptojnë.</para>
  <para style="p"><verse number="11" style="v"/>Ky është kuptimi i shëmbëlltyrës: fara është fjala e Perëndisë.</para>
  <para style="p"><verse number="12" style="v"/>Ata përgjatë rrugës janë ata që e dëgjojnë fjalën; por pastaj vjen djalli dhe ua merr fjalën nga zemra e tyre, që ata të mos besojnë dhe të mos shpëtojnë.</para>
  <para style="p"><verse number="13" style="v"/>Ata mbi gurishte janë ata që, kur dëgjojnë, e presin fjalën me gëzim; por ata nuk kanë rrënjë, besojnë për njëfarë kohe, por në momentin e sprovës tërhiqen.</para>
  <para style="p"><verse number="14" style="v"/>Pjesa që ka rënë ndër ferra janë ata që e dëgjuan fjalën; por, gjatë rrugës, ua zënë frymën shqetësimet, pasuritë dhe kënaqësitë e kësaj jete, dhe nuk arrijnë të piqen.</para>
  <para style="p"><verse number="15" style="v"/>Por pjesa që ra në tokë të mirë janë ata që, pasi e dëgjuan fjalën, e ruajnë në zemër të ndershme dhe të mirë dhe japin fryt me qëndrueshmëri''.</para>
  <para style="p"><verse number="16" style="v"/>''Askush, pasi të ketë ndezur llambën, nuk e mbulon me një enë ose e fut nën shtrat, por e vë mbi mbajtësen e vet me qëllim që ata që hyjnë të shohin dritë.</para>
  <para style="p"><verse number="17" style="v"/>Sepse nuk ka asgjë të fshehtë që nuk do të zbulohet, as sekret që të mos njihet dhe të dalë në dritë.</para>
  <para style="p"><verse number="18" style="v"/>Prandaj tregoni kujdes se si dëgjoni, sepse atij që ka, do t'i jepet, kurse atij që nuk ka, do t'i hiqet edhe ajo që ai kujton se ka''.</para>
  <para style="p"><verse number="19" style="v"/>Nëna e tij dhe vëllezërit e tij erdhën tek ai, por nuk mund t'i afroheshin për shkak të turmës.</para>
  <para style="p"><verse number="20" style="v"/>Dhe nga disa i ishte thënë: ''Nëna jote dhe vëllezërit e tu janë atje jashtë dhe duan të të shohin''.</para>
  <para style="p"><verse number="21" style="v"/>Por ai, duke u përgjigjur, u tha atyre: ''Nëna ime dhe vëllezërit e mi janë ata që e dëgjojnë fjalën e Perëndisë dhe e vënë në praktikë''.</para>
  <para style="p"><verse number="22" style="v"/>Në një prej atyre ditëve ndodhi që Jezusi hipi në një barkë bashkë me dishepujt e vet dhe u tha: ''Të kalojmë në bregun tjetër të liqenit''. Dhe ata u larguan nga bregu.</para>
  <para style="p"><verse number="23" style="v"/>Ndërsa po lundronin, atë e zuri gjumi; dhe një furtunë ra mbi liqen, aq sa barka po mbushej, dhe ishin në rrezik.</para>
  <para style="p"><verse number="24" style="v"/>Atëherë ata iu afruan, e zgjuan dhe i thanë: ''Mësues, Mësues, po mbytemi!''. Dhe ai u zgjua, i bërtiti erës dhe tërbimit të ujit; dhe këto u qetësuan dhe u bë bunacë.</para>
  <para style="p"><verse number="25" style="v"/>Dhe Jezusi u tha dishepujve të vet: ''Ku është besimi juaj?''. Dhe ata, të frikësuar, mrekulloheshin dhe i thoshin njëri-tjetrit: ''Vallë, kush është ky, që urdhëron edhe erën dhe ujin, dhe ata i binden?''.</para>
  <para style="p"><verse number="26" style="v"/>Pastaj lundruan drejt krahinës së gadarenasve, që ndodhet përballë Galilesë;</para>
  <para style="p"><verse number="27" style="v"/>dhe, porsa Jezusi zbriti në tokë, i doli përpara një njeri nga ai qytet, i cili prej shumë kohe ishte pushtuar nga demonët, nuk vishte rroba, nuk banonte në shtëpi, por ndër varreza.</para>
  <para style="p"><verse number="28" style="v"/>Kur e pa Jezusin, lëshoi një britmë, iu hodh ndër këmbë dhe tha me zë të lartë: ''Ç'ka mes meje dhe ty, Jezus, Biri i Perëndisë Shumë të Lartë? Të lutem, mos më mundo!''.</para>
  <para style="p"><verse number="29" style="v"/>Sepse Jezusi po i jepte urdhër frymës së ndyrë të dilte nga ai njeri, sepse shumë herë e kishte pushtuar dhe ndonëse e kishin lidhur me zinxhirë e me pranga dhe e ruanin, ai i këpuste prangat dhe shtyhej prej demonit nëpër shkretëtirat.</para>
  <para style="p"><verse number="30" style="v"/>Dhe Jezusi e pyeti duke thënë: ''Si e ke emrin?''. Dhe ai u përgjigj: ''Legjion''. Sepse shumë demonë i kishin hyrë në të.</para>
  <para style="p"><verse number="31" style="v"/>Dhe ata e lutnin të mos i urdhëronte të shkonin në humnerë.</para>
  <para style="p"><verse number="32" style="v"/>Dhe aty ishte një tufë e madhe derrash që kullotnin në mal, dhe këta demonë iu lutën t'i lejonte të hynin në ta. Ai ua lejoi atyre.</para>
  <para style="p"><verse number="33" style="v"/>Atëherë demonët, si dolën nga ai njeri, hynë te derrat, dhe ajo tufë u turr nga gremina në liqen dhe u mbyt.</para>
  <para style="p"><verse number="34" style="v"/>Kur panë ç'ndodhi, ata që i ruanin derrat ikën dhe e çuan lajmin në qytet e nëpër fshatra.</para>
  <para style="p"><verse number="35" style="v"/>Atëherë njerëzit dolën për të parë ç'kishte ndodhur dhe erdhën te Jezusi, dhe gjetën atë njeri, nga i cili kishin dalë demonët, të ulur te këmbët e Jezusit, të veshur dhe me mendje në rregull, dhe patën frikë.</para>
  <para style="p"><verse number="36" style="v"/>Ata që e kishin parë ngjarjen, u treguan atyre si ishte shëruar i demonizuari.</para>
  <para style="p"><verse number="37" style="v"/>Atëherë gjithë popullsia e krahinës së gadarenasve, i kërkoi Jezusit të largohej prej tyre, sepse i kishte zënë një frikë e madhe. Dhe Jezusi hyri në barkë dhe u kthye mbrapa.</para>
  <para style="p"><verse number="38" style="v"/>Ndërkaq njeriu prej të cilit dolën demonët, i lutej të rrinte me të; por Jezusi e përcolli duke i thënë:</para>
  <para style="p"><verse number="39" style="v"/>''Kthehu në shtëpinë tënde dhe trego çfarë gjërash të mëdha ka bërë Perëndia për ty''. Dhe ai shkoi anembanë qytetit duke treguar gjërat e mëdha që Jezusi bëri për të.</para>
  <para style="p"><verse number="40" style="v"/>Ndodhi që, kur Jezusi u kthye, turma e mirëpriti sepse të gjithë e prisnin.</para>
  <para style="p"><verse number="41" style="v"/>Dhe ja, erdhi një njeri me emër Jair, që ishte kryetari i sinagogës; ai i ra ndër këmbë Jezusit dhe iu lut të shkonte në shtëpinë e tij,</para>
  <para style="p"><verse number="42" style="v"/>sepse ai kishte një vajzë të vetme rreth dymbëdhjetë vjeçe, që ishte për vdekje. Ndërsa Jezusi po shkonte atje, turma po shtyhej përreth tij.</para>
  <para style="p"><verse number="43" style="v"/>Dhe një grua që kishte një fluks gjaku prej dymbëdhjetë vjetësh dhe kishte shpenzuar ndër mjekë gjithë pasurinë e saj, pa mundur që të shërohej nga njeri,</para>
  <para style="p"><verse number="44" style="v"/>iu afrua nga pas dhe i preku cepin e rrobës së tij dhe në atë çast iu pre fluksi i gjakut.</para>
  <para style="p"><verse number="45" style="v"/>Dhe Jezusi tha: ''Kush më preku?''. Mbasi të gjithë e mohuan, Pjetri dhe ata që ishin me të, thanë: ''Mësues, turmat po shtyhen dhe po të ndeshin dhe ti thua: "Kush më preku?"''.</para>
  <para style="p"><verse number="46" style="v"/>Por Jezusi tha: ''Dikush më preku, sepse e ndjeva që një fuqi doli prej meje''.</para>
  <para style="p"><verse number="47" style="v"/>Atëherë gruaja, duke parë se nuk u fsheh dot, erdhi, duke u dridhur e tëra, dhe i ra ndër këmbë dhe i deklaroi në prani të gjithë popullit, përse e kishte prekur dhe si ishte shëruar në çast.</para>
  <para style="p"><verse number="48" style="v"/>Dhe ai i tha: ''Merr zemër, bijë; besimi yt të shëroi; shko në paqe!''.</para>
  <para style="p"><verse number="49" style="v"/>Ndërsa Jezusi vazhdonte të fliste, erdhi një nga shtëpia e kryetarit të sinagogës dhe i tha: ''Vajza jote vdiq, mos e shqetëso Mësuesin''.</para>
  <para style="p"><verse number="50" style="v"/>Por Jezusi, mbasi i dëgjoi këto, i tha: ''Mos druaj; ti vetëm beso dhe ajo do të shpëtojë''.</para>
  <para style="p"><verse number="51" style="v"/>Si arriti në shtëpi, nuk la asnjeri të hyjë, përveç Pjetrit, Gjonit dhe Jakobit, dhe atin e nënën e vajzës.</para>
  <para style="p"><verse number="52" style="v"/>Të gjithë qanin dhe mbajtën zi. Por ai tha: ''Mos qani; ajo nuk ka vdekur, por po fle''.</para>
  <para style="p"><verse number="53" style="v"/>Dhe ata e përqeshnin; duke e ditur se kishte vdekur.</para>
  <para style="p"><verse number="54" style="v"/>Por ai, mbasi i nxori jashtë të gjithë, e kapi për dore dhe thirri duke thënë: ''Vajzë, çohu!''.</para>
  <para style="p"><verse number="55" style="v"/>Asaj iu kthye fryma e saj dhe menjëherë u çua; pastaj Jezusi urdhëroi që t'i jepnin të hante.</para>
  <para style="p"><verse number="56" style="v"/>Dhe prindërit e saj mbetën të habitur. Por Jezusi i porositi të mos i thoshin kurrkujt ç'kishte ndodhur.</para>
  <chapter number="9" style="c"/>
  <para style="p"><verse number="1" style="v"/>Pastaj, mbasi i thirri bashkë të dymbëdhjetë dishepujt e vet, u dha atyre pushtet dhe autoritet mbi të gjithë demonët dhe të shërojnë sëmundjet.</para>
  <para style="p"><verse number="2" style="v"/>Dhe i nisi të predikojnë mbretërinë e Perëndisë dhe të shërojnë të sëmurët.</para>
  <para style="p"><verse number="3" style="v"/>Dhe u tha atyre: ''Mos merrni asgjë për rrugë: as shkop, as trastë, as bukë, as para dhe asnjë prej jush të mos ketë dy tunika me vete.</para>
  <para style="p"><verse number="4" style="v"/>Në atë shtëpi ku të hyni, aty rrini derisa të largoheni.</para>
  <para style="p"><verse number="5" style="v"/>Nëse disa nuk ju pranojnë, duke dalë prej atij qyteti, shkundni edhe pluhurin nga këmbët tuaja, si dëshmi kundër tyre''.</para>
  <para style="p"><verse number="6" style="v"/>Atëherë ata u nisën dhe përshkuan fshatrat duke përhapur ungjillin dhe duke shëruar kudo.</para>
  <para style="p"><verse number="7" style="v"/>Herodi, tetrarku, kishte dëgjuar për të gjitha gjërat që kishte kryer Jezusi dhe ishte në mëdyshje, sepse disa thoshin se Gjoni ishte ringjallur së vdekuri,</para>
  <para style="p"><verse number="8" style="v"/>të tjerë se ishte shfaqur Elia, e disa të tjerë se ishte ringjallur një nga profetët e lashtë.</para>
  <para style="p"><verse number="9" style="v"/>Por Herodi tha: ''Gjonit unë ia kam prerë kokën; kush do të jetë ky, për të cilin po dëgjoj të thuhen të tilla gjëra?''. Dhe kërkonte ta shihte.</para>
  <para style="p"><verse number="10" style="v"/>Kur u kthyen apostujt, i treguan Jezusit të gjitha gjërat që kishin bërë. Atëherë ai i mori me vete dhe u tërhoq mënjanë, në një vend të shkretë të një qyteti, që quhej Betsaida.</para>
  <para style="p"><verse number="11" style="v"/>Po, kur turmat e morën vesh, i ndiqnin; dhe ai i mirëpriti dhe u fliste për mbretërinë e Perëndisë, dhe shëronte ata që kishin nevojë për shërim.</para>
  <para style="p"><verse number="12" style="v"/>Tani kur dita filloi të mbarojë, të dymbëdhjetët iu afruan dhe i thanë: ''Nise turmën, që të shkojë nëpër fshatra e nëpër fushat përreth, që të gjejë strehë dhe ushqim, sepse këtu jemi në një vend të shkretë''.</para>
  <para style="p"><verse number="13" style="v"/>Por ai u tha atyre: ''U jepni ju të hanë''. Ata u përgjigjen: ''Ne nuk kemi tjetër veç se pesë bukë e dy peshq; vetëm nëse shkojmë vetë të blejmë ushqim për gjithë këta njerëz''.</para>
  <para style="p"><verse number="14" style="v"/>Ishin, pra, rreth pesë mijë burra. Por ai u tha dishepujve të vet: ''I vini të ulen në grupe nga pesëdhjetë''.</para>
  <para style="p"><verse number="15" style="v"/>Ata vepruan në këtë mënyrë dhe i ulën të gjithë.</para>
  <para style="p"><verse number="16" style="v"/>Atëherë ai i mori të pesë bukët dhe të dy peshqit dhe, pasi i ngriti sytë drejt qiellit, i bekoi, i ndau dhe ua dha dishepujve të vet që t'ia shpërndajnë turmës.</para>
  <para style="p"><verse number="17" style="v"/>Dhe të gjithë hëngrën e u ngopën; nga copat që tepruan mblodhën dymbëdhjetë shporta.</para>
  <para style="p"><verse number="18" style="v"/>Dhe ndodhi që, ndërsa Jezusi po lutej në vetmi, dishepujt ishin bashkë me të. Dhe ai i pyeti duke thënë: ''Kush thonë turmat se jam unë?''.</para>
  <para style="p"><verse number="19" style="v"/>Ata duke u përgjigjur thanë: ''Disa thonë "Gjon Pagëzori", të tjerë "Elia" dhe të tjerë një nga profetët e lashtë që është ringjallur''.</para>
  <para style="p"><verse number="20" style="v"/>Dhe ai u tha atyre: ''Po ju, kush thoni se jam unë?''. Atëherë Pjetri duke u përgjigjur tha: ''Krishti i Perëndisë''.</para>
  <para style="p"><verse number="21" style="v"/>Atëherë ai i porositi rreptë dhe i urdhëroi të mos i tregojnë kurrkujt,</para>
  <para style="p"><verse number="22" style="v"/>duke thënë: ''Birit të njeriut i duhet të vuajë shumë gjëra, ta përbuzin pleqtë, krerët e priftërinjve dhe skribët, ta vrasin dhe të tretën ditë të ringjallet''.</para>
  <para style="p"><verse number="23" style="v"/>Pastaj u tha të gjithëve: ''Nëse dikush do të vijë pas meje, le ta mohojë vetveten, ta marrë çdo ditë kryqin e vet dhe të më ndjekë.</para>
  <para style="p"><verse number="24" style="v"/>Sepse kush do ta shpëtojë jetën e vet, do ta humbasë; por kush do ta humbasë jetën e vet për shkakun tim, do ta shpëtojë.</para>
  <para style="p"><verse number="25" style="v"/>E pra, ç'dobi ka njeriu po të fitojë tërë botën, dhe pastaj të shkatërrojë veten dhe të shkojë në humbje?</para>
  <para style="p"><verse number="26" style="v"/>Sepse, nëse dikujt i vjen turp për mua dhe për fjalët e mia, edhe Birit të njeriut do t'i vijë turp për të, kur të vijë në lavdinë e vet dhe të Atit e të engjëjve të shenjtë.</para>
  <para style="p"><verse number="27" style="v"/>Në të vërtetë po ju them se këtu janë të pranishëm disa që nuk do ta shijojnë vdekjen, para se ta shohin mbretërinë e Perëndisë''.</para>
  <para style="p"><verse number="28" style="v"/>Dhe ndodhi që afërsisht tetë ditë pas këtyre thënieve, Ai mori me vete Pjetrin, Gjonin Jakobin dhe u ngjit në mal për t'u lutur.</para>
  <para style="p"><verse number="29" style="v"/>Dhe ndërsa po lutej, pamja e fytyrës së tij ndryshoi dhe veshja e tij u bë e bardhë dhe e ndritshme.</para>
  <para style="p"><verse number="30" style="v"/>Dhe ja, dy burra po bisedonin me të; ata ishin Moisiu dhe Elia,</para>
  <para style="p"><verse number="31" style="v"/>të cilët, të shfaqur në lavdi, i flisnin për ikjen e tij nga kjo jetë që do të kryhej së shpejti në Jeruzalem.</para>
  <para style="p"><verse number="32" style="v"/>Pjetri dhe shokët e tij ishin të këputur nga gjumi; po kur u zgjuan plotësisht, panë lavdinë e tij dhe ata dy burra që ishin bashkë me të.</para>
  <para style="p"><verse number="33" style="v"/>Dhe, ndërsa këta po ndaheshin prej tij, Pjetri i tha Jezusit: ''Mësues, për ne është mirë të rrimë këtu; le të bëjmë, pra, tri çadra: një për ty, një për Moisiun dhe një për Elian''; por ai nuk dinte ç'thoshte.</para>
  <para style="p"><verse number="34" style="v"/>Dhe ndërsa ai po fliste kështu, erdhi një re që i mbuloi në hijen e vet; dhe dishepujt i zuri frika, kur hynë në re.</para>
  <para style="p"><verse number="35" style="v"/>Dhe një zë dilte nga reja duke thënë: ''Ky është Biri im i dashur; dëgjojeni''.</para>
  <para style="p"><verse number="36" style="v"/>Dhe ndërsa fliste ky zë, Jezusi u gjet krejt vetëm. Ata heshtën dhe në ato ditë nuk i treguan kurrkujt asgjë nga ç'kishin parë.</para>
  <para style="p"><verse number="37" style="v"/>Të nesërmen, kur ata zbritën nga mali, ndodhi që një turmë e madhe i doli përpara Jezusit.</para>
  <para style="p"><verse number="38" style="v"/>Dhe ja, një burrë nga turma filloi të bërtasë, duke thënë: ''Mësues, të lutem, ktheje vështrimin mbi djalin tim, sepse është i vetmi që kam.</para>
  <para style="p"><verse number="39" style="v"/>Dhe ja, një frymë e kap dhe menjëherë ai bërtet; pastaj e përpëlit dhe e bën të nxjerrë shkumë dhe mezi largohet, pasi e ka sfilitur.</para>
  <para style="p"><verse number="40" style="v"/>U jam lutur dishepujve të tu ta dëbojnë, por ata nuk kanë mundur''.</para>
  <para style="p"><verse number="41" style="v"/>Dhe Jezusi, duke u përgjigjur, tha: ''O brez mosbesues dhe i çoroditur, deri kur do të jem me ju dhe deri kur do t'ju duroj? Sille këtu djalin tënd''.</para>
  <para style="p"><verse number="42" style="v"/>Dhe, ndërsa fëmija po afrohej, demoni e përpëliti atë dhe e sfiliti. Por Jezusi e qortoi frymën e ndyrë, e shëroi djalin dhe ia dorëzoi atit të vet.</para>
  <para style="p"><verse number="43" style="v"/>Të gjithë mbetën të mahnitur nga madhëria e Perëndisë. Dhe, ndërsa të gjithë po mrekulloheshin për gjithçka bënte Jezusi, ai u tha dishepujve të vet:</para>
  <para style="p"><verse number="44" style="v"/>''I shtini mirë në vesh këto fjalë, sepse Biri i njeriut do të bjerë në duart e njerëzve''.</para>
  <para style="p"><verse number="45" style="v"/>Por ata nuk i kuptuan këto fjalë; ato ishin të fshehta dhe për këtë shkak ata nuk i kuptonin dot, dhe druanin ta pyesnin për ato që kishte thënë.</para>
  <para style="p"><verse number="46" style="v"/>Pastaj midis tyre filloi një grindje: cili prej tyre do të ishte më i madhi.</para>
  <para style="p"><verse number="47" style="v"/>Atëherë Jezusi, duke ditur ç'mendime kishin në zemrat e tyre, mori një fëmijë të vogël dhe e afroi pranë vetes,</para>
  <para style="p"><verse number="48" style="v"/>dhe u tha atyre: ''Ai që e pranon këtë fëmijë të vogël në emrin tim, më pranon mua; dhe ai që më pranon mua, pranon atë që më dërgoi mua, sepse ai që është më i vogli nga ju të gjithë, ai do të jetë i madh''.</para>
  <para style="p"><verse number="49" style="v"/>Atëherë Gjoni e mori fjalën dhe tha: ''Mësues, ne pamë një që i dëbonte demonët në emrin tënd dhe ia ndaluam, sepse ai nuk të ndjek bashkë me ne''.</para>
  <para style="p"><verse number="50" style="v"/>Por Jezusi i tha: ''Mos ia ndaloni, sepse kush nuk është kundër nesh është me ne''.</para>
  <para style="p"><verse number="51" style="v"/>Ndodhi që kur po plotësohej koha që Jezusi duhet të ngrihej në qiell, ai vendosi prerazi të shkojë në Jeruzalem,</para>
  <para style="p"><verse number="52" style="v"/>dhe dërgoi përpara lajmëtarët. Këta, si u nisën, hynë në një fshat të samaritanëve, për t'i përgatitur ardhjen.</para>
  <para style="p"><verse number="53" style="v"/>Por ata të fshatit nuk deshën ta pranonin, sepse ai ecte me fytyrë të drejtuar nga Jeruzalemi.</para>
  <para style="p"><verse number="54" style="v"/>Kur e panë këtë gjë, dishepujt e vet Jakobi dhe Gjoni thanë: ''Zot, a do ti që të themi të zbresë zjarr nga qielli dhe t'i përvëlojë, ashtu si bëri edhe Elia?''.</para>
  <para style="p"><verse number="55" style="v"/>Por ai u kthye nga ata dhe i qortoi duke thënë: ''Ju nuk e dini nga cili frymë jeni;</para>
  <para style="p"><verse number="56" style="v"/>sepse Biri i njeriut nuk erdhi për të shkatërruar shpirtrat e njerëzve, po për t'i shpëtuar''. Pastaj shkuan në një fshat tjetër.</para>
  <para style="p"><verse number="57" style="v"/>Ndodhi që, ndërsa po ecnin rrugës, dikush i tha: ''Zot, unë do të të ndjek kudo të shkosh''.</para>
  <para style="p"><verse number="58" style="v"/>Por Jezusi i tha: ''Dhelprat kanë strofka dhe zogjtë e qiellit fole; kurse Biri i njeriut nuk ka ku ta mbështesë kokën''.</para>
  <para style="p"><verse number="59" style="v"/>Pastaj i tha një tjetri: ''Ndiqmë!''. Por ai përgjigjej: ''Zot, më lejo më parë të shkoj e të varros atin tim''.</para>
  <para style="p"><verse number="60" style="v"/>Jezusi i tha: ''Lëri të vdekurit t'i varrosin të vdekurit e vet; por ti shko dhe prediko mbretërinë e Perëndisë''.</para>
  <para style="p"><verse number="61" style="v"/>Akoma një tjetër i tha: ''Zot, unë do të të ndjek ty, por më lejo më parë të ndahem me ata të familjes sime''.</para>
  <para style="p"><verse number="62" style="v"/>Jezusi i tha: ''Asnjëri që ka vënë dorë në parmendë dhe kthehet e shikon prapa, nuk është i përshtatshëm për mbretërinë e Perëndisë''.</para>
  <chapter number="10" style="c"/>
  <para style="p"><verse number="1" style="v"/>Pastaj Zoti caktoi shtatëdhjetë të tjerë dhe i nisi dy nga dy përpara tij, në çdo qytet dhe vend, ku ai do të shkonte.</para>
  <para style="p"><verse number="2" style="v"/>Dhe u thoshte atyre: ''E korra është e madhe, kurse punëtorë janë pak; lutni Zotin e të korrës që të çojë punëtorë në të korrën e vet.</para>
  <para style="p"><verse number="3" style="v"/>Shkoni; ja, unë ju dërgoj si qengja në mes të ujqërve.</para>
  <para style="p"><verse number="4" style="v"/>Mos merrni me vete as çanta, as trasta, as sandale dhe mos përshëndetni asnjeri rrugës.</para>
  <para style="p"><verse number="5" style="v"/>Dhe në cilëndo shtëpi ku të hyni, më përpara thoni: "Paqe në këtë shtëpi".</para>
  <para style="p"><verse number="6" style="v"/>Dhe nëse është aty një bir i paqes, paqja juaj do të zbresë mbi të; nëse jo, do të kthehet tek ju.</para>
  <para style="p"><verse number="7" style="v"/>Rrini, pra, në të njëjtën shtëpi, hani dhe pini atë që do t'ju japin, sepse punëtori meriton shpërblimin e vet. Mos kaloni nga një shtëpi në një tjetër.</para>
  <para style="p"><verse number="8" style="v"/>Dhe në çdo qytet ku të hyni, nëse ju pranojnë, hani çfarë t'ju vënë përpara.</para>
  <para style="p"><verse number="9" style="v"/>Dhe shëroni të sëmurët që do të jenë në të dhe u thoni atyre: "Mbretëria e Perëndisë ju është afruar".</para>
  <para style="p"><verse number="10" style="v"/>Por në çdo qytet ku të hyni, nëse nuk ju pranojnë, dilni në rrugët e tij dhe thoni:</para>
  <para style="p"><verse number="11" style="v"/>"Ne po shkundim kundër jush edhe pluhurin e qytetit tuaj që na u ngjit; veç ta dini se mbretëria e Perëndisë ju është afruar".</para>
  <para style="p"><verse number="12" style="v"/>Unë ju them se atë ditë Sodoma do ta ketë më të lehtë sesa ai qytet.</para>
  <para style="p"><verse number="13" style="v"/>Mjerë ti, Korazin! Mjerë ti, Betsaida! Sepse, po të ishin bërë në Tiro dhe në Sidon mrekullitë që u bënë te ju, ata prej kohësh do të kishin bërë pendesë duke u veshur me thasë dhe duke u ulur në hi.</para>
  <para style="p"><verse number="14" style="v"/>Prandaj ditën e gjyqit Tiro dhe Sidoni do ta kenë më lehtë se ju.</para>
  <para style="p"><verse number="15" style="v"/>Dhe ti, Kapernaum, që të kanë ngritur deri në qiell, do të poshtërohesh deri në ferr.</para>
  <para style="p"><verse number="16" style="v"/>Kush ju dëgjon, më dëgjon mua; kush ju përbuz, më përbuz mua; dhe kush më përbuz, përbuz atë që më ka dërguar''.</para>
  <para style="p"><verse number="17" style="v"/>Dhe të shtatëdhjetët u kthyen me gëzim dhe thanë: ''Zot, edhe demonët na nënshtrohen në emrin tënd''.</para>
  <para style="p"><verse number="18" style="v"/>Dhe ai u tha atyre: ''Unë e shikoja Satanin që po binte nga qielli si një rrufe.</para>
  <para style="p"><verse number="19" style="v"/>Ja, ju dhashë pushtet të shkelni përmbi gjarpërinj dhe akrepa, dhe mbi çdo pushtet të armikut; dhe asgjë nuk do të mund t'ju dëmtojë.</para>
  <para style="p"><verse number="20" style="v"/>Megjithatë mos u gëzoni për faktin se po ju nënshtrohen frymërat, por gëzohuni më shumë se emrat tuaj janë shkruar në qiej''.</para>
  <para style="p"><verse number="21" style="v"/>Në të njëjtën orë Jezusi ngazëlloi në frymë dhe tha: ''Unë të lavdëroj, o Atë, Zot i qiellit dhe i tokës, sepse ua fshehe këto të urtëve dhe të zgjuarve dhe ua zbulove fëmijëve të vegjël. Po, o Atë, sepse kështu ty të pëlqeu.</para>
  <para style="p"><verse number="22" style="v"/>Gjithçka më është dhënë në dorë nga Ati im; dhe askush nuk e di kush është Biri, përveç Atit, dhe kush është Ati, përveç Birit, dhe atij që Biri do t'ia zbulojë''.</para>
  <para style="p"><verse number="23" style="v"/>Pastaj, si u kthye nga dishepujt, u tha atyre veçmas: ''Lum sytë që shohin ato që shihni ju,</para>
  <para style="p"><verse number="24" style="v"/>sepse ju them se shumë profetë dhe mbretër dëshiruan të shohin ato që ju shihni, por nuk i panë, dhe të dëgjojnë ato që ju po dëgjoni, por nuk i dëgjuan''.</para>
  <para style="p"><verse number="25" style="v"/>Atëherë ja, një doktor i ligjit u ngrit që ta vinte në provë dhe i tha: ''Mësues, çfarë duhet të bëj që të trashëgoj jetën e përjetshme?''.</para>
  <para style="p"><verse number="26" style="v"/>Dhe ai tha: ''Çfarë është shkruar në ligj? Si e lexon?''.</para>
  <para style="p"><verse number="27" style="v"/>Ai duke u përgjigjur tha: ''Duaje Zotin, Perëndinë tënd, me gjithë zemrën tënde, me gjithë shpirtin tënd, me gjithë forcën tënde dhe me gjithë mendjen tënde, edhe të afërmin tënd porsi vetveten''.</para>
  <para style="p"><verse number="28" style="v"/>Jezusi i tha: ''U përgjigje drejti; vepro kështu dhe do të rrosh''.</para>
  <para style="p"><verse number="29" style="v"/>Por ai, duke dashur të justifikonte veten, i tha Jezusit: ''Po kush është i afërmi im?''.</para>
  <para style="p"><verse number="30" style="v"/>Atëherë Jezusi u përgjigj dhe tha: ''Një burrë zbriste nga Jeruzalemi për në Jeriko dhe ra në duart e kusarëve, të cilët, mbasi e zhveshën dhe e bënë gjithë plagë, u larguan dhe e lanë gati të vdekur.</para>
  <para style="p"><verse number="31" style="v"/>Rastësisht një prift po zbriste nëpër të njëjtën rrugë dhe, mbasi e pa atë burrë, vazhdoi tutje, në anën tjetër.</para>
  <para style="p"><verse number="32" style="v"/>Po ashtu edhe një levit, kur arriti aty, erdhi dhe e pa dhe vazhdoi tutje, në anën tjetër.</para>
  <para style="p"><verse number="33" style="v"/>Por një samaritan, që po udhëtonte, i kaloi afër, e pa dhe kishte dhembshuri.</para>
  <para style="p"><verse number="34" style="v"/>Dhe mbasi iu afrua, ia lidhi plagët duke ia larë me vaj dhe me verë; pastaj e vuri mbi kafshën e vet, e çoi në një han dhe u kujdesua për të.</para>
  <para style="p"><verse number="35" style="v"/>Dhe të nesërmen, para se të niset, nxori dy denarë dhe ia dha hanxhiut duke i thënë: "Kujdesu për të dhe ç'të shpenzosh më shumë, do të të jap kur të kthehem".</para>
  <para style="p"><verse number="36" style="v"/>Cili nga këta të tre, pra, të duket se qe i afërmi i atij që ra në duart e kusarëve?''.</para>
  <para style="p"><verse number="37" style="v"/>Dhe ai tha: ''Ai që u tregua i mëshirshëm ndaj tij''. Atëherë Jezusi i tha: ''Shko dhe bëj kështu edhe ti''.</para>
  <para style="p"><verse number="38" style="v"/>Ndodhi që, ndërsa ata po udhëtonin, Jezusi hyri në një fshat; dhe një grua, që e kishte emrin Marta, e priti në shtëpinë e vet.</para>
  <para style="p"><verse number="39" style="v"/>Ajo kishte një motër që quhej Mari, e cila u ul te këmbët e Jezusit dhe dëgjonte fjalën e tij.</para>
  <para style="p"><verse number="40" style="v"/>Por Marta, që ishte krejt e zënë nga punët e shumta, iu afrua dhe i tha: ''Zot, a nuk të intereson që ime motër më la vetëm të shërbej? I thuaj, pra, të më ndihmojë''.</para>
  <para style="p"><verse number="41" style="v"/>Por Jezusi, duke u përgjigjur, i tha: ''Martë, Martë, ti po shqetësohesh dhe kujdesesh për shumë gjëra;</para>
  <para style="p"><verse number="42" style="v"/>por vetëm një gjë është e nevojshme, dhe Maria zgjodhi pjesën më të mirë, që asaj nuk do t'i hiqet''.</para>
  <chapter number="11" style="c"/>
  <para style="p"><verse number="1" style="v"/>Dhe ndodhi që ai ndodhej në një vend dhe lutej dhe, si mbaroi, një nga dishepujt e tij i tha: ''Zot, na mëso të lutemi, ashtu siç i mësoi Gjoni dishepujt e vet''.</para>
  <para style="p"><verse number="2" style="v"/>Dhe ai u tha: ''Kur të luteni, thoni: "Ati ynë që je në qiej, u shenjtëroftë emri yt, ardhtë mbretëria jote, u bëftë vullneti yt si në qiell edhe në tokë.</para>
  <para style="p"><verse number="3" style="v"/>Na jep çdo ditë bukën tonë të nevojshme.</para>
  <para style="p"><verse number="4" style="v"/>Dhe na i fal mëkatet tona, sepse edhe ne i falim fajtorët tanë; dhe mos lejo të biem në tundim, por na shpëto nga i ligu"''.</para>
  <para style="p"><verse number="5" style="v"/>Pastaj u tha atyre: ''A ka midis jush njeri që ka një mik dhe i shkon në mesnatë e i thotë: "Mik, më jep hua tri bukë,</para>
  <para style="p"><verse number="6" style="v"/>sepse më erdhi nga udha një miku im dhe unë s'kam çfarë t'i vë përpara";</para>
  <para style="p"><verse number="7" style="v"/>dhe ai, nga brenda, duke u përgjigjur, i tha: "Mos më bezdis, dera është tashmë e mbyllur dhe fëmijët e mi ranë në shtrat me mua; nuk mund të çohem e të t'i jap"?</para>
  <para style="p"><verse number="8" style="v"/>Unë po ju them se, edhe nëse nuk çohet t'ia japë sepse e ka mik, do të çohet gjithsesi për shkak të insistimit të tij dhe do t'i japë të gjitha bukët që i nevojiten.</para>
  <para style="p"><verse number="9" style="v"/>Prandaj po ju them: Lypni dhe do t'ju jepet; kërkoni dhe do të gjeni; trokitni dhe do t'ju hapet.</para>
  <para style="p"><verse number="10" style="v"/>Sepse kushdo që lyp, merr, kush kërkon, gjen dhe do t'i hapet atij që troket.</para>
  <para style="p"><verse number="11" style="v"/>Dhe cili nga ju është baba i tillë që, po t'i kërkojë bukë djali, i jep një gur? Ose po t'i kërkojë një peshk, në vend të peshkut i jep një gjarpër?</para>
  <para style="p"><verse number="12" style="v"/>Ose, po t'i kërkojë një vezë, i jep një akrep?</para>
  <para style="p"><verse number="13" style="v"/>Nëse ju, pra, që jeni të këqij, dini t'u jepni dhurata të mira bijve tuaj, aq më tepër Ati juaj qiellor do t'u dhurojë Frymën e Shenjtë atyre që ia kërkojnë''.</para>
  <para style="p"><verse number="14" style="v"/>Dhe Jezusi po dëbonte një demon që ishte memec; dhe ndodhi që, kur demoni doli, memeci foli dhe turmat u mrekulluan.</para>
  <para style="p"><verse number="15" style="v"/>Por disa nga ata thanë: ''Ai i dëbon demonët nëpërmjet Beelzebubit, princit të demonëve''.</para>
  <para style="p"><verse number="16" style="v"/>Kurse disa nga ata, për ta vënë në provë, kërkonin prej tij një shenjë nga qielli.</para>
  <para style="p"><verse number="17" style="v"/>Por ai, duke i njohur mendimet e tyre, u tha atyre: ''Çdo mbretëri, e përçarë në vetvete shkatërrohet, dhe çdo shtëpi e përçarë në vetvete rrëzohet.</para>
  <para style="p"><verse number="18" style="v"/>Po të jetë, pra, edhe Satani i përçarë në vetvete, si do të mund të qëndrojë mbretëria e tij? Sepse ju thoni se unë i dëboj demonët nëpërmjet Beelzebubit.</para>
  <para style="p"><verse number="19" style="v"/>Por, nëse unë i dëbuakam demonët nëpërmjet Beelzebubit, nëpërmjet kujt i dëbojnë ata bijtë tuaj? Prandaj ata do të jenë gjykatësit tuaj.</para>
  <para style="p"><verse number="20" style="v"/>Por në se unë i dëboj demonët me gishtin e Perëndisë, mbretëria e Perëndisë, pra ka arritur deri te ju.</para>
  <para style="p"><verse number="21" style="v"/>Kur burri i fortë, i armatosur mirë, e ruan shtëpinë e vet, pasuria e tij është në paqe.</para>
  <para style="p"><verse number="22" style="v"/>Por në qoftë se vjen një më i fortë se ai dhe e mund atë, ia merr armët në të cilat kishte shpresë dhe i ndan plaçkat e tij.</para>
  <para style="p"><verse number="23" style="v"/>Kush nuk është me mua, është kundër meje dhe kush nuk mbledh me mua, shpërndan.</para>
  <para style="p"><verse number="24" style="v"/>Kur fryma e ndyrë del nga një njeri, endet në vende të shkreta, duke kërkuar pushim, dhe duke mos e gjetur dot, thotë: "Do të kthehem në shtëpinë time nga dola".</para>
  <para style="p"><verse number="25" style="v"/>Dhe, kur kthehet, e gjen të fshirë e të zbukuruar,</para>
  <para style="p"><verse number="26" style="v"/>atëherë shkon e merr me vete shtatë frymëra të tjerë më të këqij se ai, dha ata hyjnë aty dhe banojnë aty; dhe gjendja e fundit e atij njeriu bëhet më e keqe se e para''.</para>
  <para style="p"><verse number="27" style="v"/>Ndodhi që, ndërsa ai po thoshte këto gjëra, një grua nga turma e çoi zërin e saj dhe i tha: ''Lum barku që të barti dhe gjinjtë që të mëndën''.</para>
  <para style="p"><verse number="28" style="v"/>Por ai u tha: ''Me tepër lum ata që e dëgjojnë fjalën e Perëndisë dhe e zbatojnë''.</para>
  <para style="p"><verse number="29" style="v"/>Duke qenë se turmat po i shtyheshin përreth, ai filloi të thotë: ''Ky brez është i lig; ai kërkon një shenjë, por asnjë shenjë nuk do t'i jepet, përveç shenjës së profetit Jona.</para>
  <para style="p"><verse number="30" style="v"/>Sepse, ashtu si Jona qe një shenjë për niniveasit, kështu edhe Biri i njeriut do të jetë një shenjë për këtë brez.</para>
  <para style="p"><verse number="31" style="v"/>Mbretëresha e Mesditës do të ngrihet ditën e gjyqit me njerëzit e këtij brezi dhe do t'i dënojë, sepse ajo po vjen nga skaji i dheut për të dëgjuar urtësinë e Salomonit; dhe ja, këtu është dikush më i madh se Salomoni.</para>
  <para style="p"><verse number="32" style="v"/>Niniveasit, ditën e gjyqit, do të ringjallen me këtë brez dhe do ta dënojnë, sepse ata u penduan për predikimin e Jonas; dhe ja, këtu është dikush më i madh se Jona''.</para>
  <para style="p"><verse number="33" style="v"/>Asnjëri, kur ndez një llambë, nuk e vë në një vend të fshehtë ose nën babune, po përmbi dritëmbajtësen, që të shohin dritë ata që hyjnë.</para>
  <para style="p"><verse number="34" style="v"/>Llamba e trupit është syri; në se syri yt është i shëndoshë, gjithë trupi yt do të jetë i ndriçuar; por në se syri yt është i sëmurë, edhe gjithë trupi yt do të jetë plot me errësirë.</para>
  <para style="p"><verse number="35" style="v"/>Prandaj trego kujdes që drita që është në ty të mos jetë terr.</para>
  <para style="p"><verse number="36" style="v"/>Në se gjithë trupi yt është i ndriçuar, pa asnjë pjesë të errët, gjithçka do të jetë e ndriçuar, sikurse ndodh kur llamba të ndriçon me shkëlqimin e saj''.</para>
  <para style="p"><verse number="37" style="v"/>Por ndërsa Jezusi po fliste, një farise e ftoi për drekë në shtëpinë e vet. Dhe ai hyri dhe u vendos në tryezë.</para>
  <para style="p"><verse number="38" style="v"/>Fariseu e vuri re këtë dhe u mrekullua që Jezusit nuk lau para buke.</para>
  <para style="p"><verse number="39" style="v"/>Dhe Zoti i tha: ''Tani ju farisenjtë pastroni të jashtmen e kupës dhe të pjatës, ndërsa brendinë tuaj e keni plot me grabitje dhe ligësi.</para>
  <para style="p"><verse number="40" style="v"/>Të pamend! Ai që bëri anën e jashtme, vallë nuk bëri edhe të brendshmen?</para>
  <para style="p"><verse number="41" style="v"/>Por jepni si lëmoshë atë që është përbrenda, dhe çdo gjë do të jetë e pastër për ju.</para>
  <para style="p"><verse number="42" style="v"/>Por mjerë ju, o farisenj! Sepse ju paguani të dhjetën e ryzës, të mendrës dhe të çdo barishteje, dhe pastaj lini pas dore drejtësinë dhe dashurinë e Perëndisë. Këto gjëra duhet t'i bënit, pa i lënë pas dore të tjerat.</para>
  <para style="p"><verse number="43" style="v"/>Mjerë ju, o farisenj! Sepse ju e doni vendin e parë ndër sinagoga dhe përshëndetjet nëpër sheshe.</para>
  <para style="p"><verse number="44" style="v"/>Mjerë ju, skribë dhe farisenj hipokritë! Sepse jeni si varret që nuk shihen dhe njerëzit ecin sipër tyre, pa e ditur''.</para>
  <para style="p"><verse number="45" style="v"/>Atëherë, duke u përgjigjur, një nga mësuesit e ligjit, i tha: ''Mësues, duke folur kështu, ti po na fyen edhe ne''.</para>
  <para style="p"><verse number="46" style="v"/>Dhe ai thoshte: ''Mjerë edhe ju, o mësues të ligjit! Sepse i ngarkoni njerëzit me barrë që me vështirësi barten, dhe ju nuk i prekni ato barrë as edhe me një gisht.</para>
  <para style="p"><verse number="47" style="v"/>Mjerë ju! Sepse ju ndërtuat varret e profetëve dhe etërit tuaj i patën vrarë ata.</para>
  <para style="p"><verse number="48" style="v"/>Duke vepruar në këtë mënyrë, ju dëshmoni se i miratoni veprat e etërve tuaj; në fakt ata vranë profetët dhe ju ndërtoni varret e tyre.</para>
  <para style="p"><verse number="49" style="v"/>Për këtë arsye edhe urtësia e Perëndisë tha: "Unë do t'u dërgoj profetë dhe apostuj, dhe ata do të vrasin disa prej tyre kurse të tjerët do t'i përndjekin",</para>
  <para style="p"><verse number="50" style="v"/>me qëllim që këtij brezi t'i kërkohet llogari për gjakun e të gjithë profetëve, i cili u derdh që nga krijimi i botës:</para>
  <para style="p"><verse number="51" style="v"/>nga gjaku i Abelit deri te gjaku i Zakarias, që u vra ndërmjet altarit dhe tempullit; po, unë po ju them, se këtij brezi do t'i kërkohet llogari.</para>
  <para style="p"><verse number="52" style="v"/>Mjerë ju, o mësues të ligjit! Sepse ju e morët çelësin e dijes; ju vetë nuk hytë dhe penguat hyrjen e atyre që po hynin''.</para>
  <para style="p"><verse number="53" style="v"/>Po ndërsa ai u fliste atyre këto gjëra, skribët dhe farisenjtë filluan të zemërohen shumë kundër tij dhe ta sulmojnë atë me shumë pyetje,</para>
  <para style="p"><verse number="54" style="v"/>për t'i ngritur kurthe, për ta zënë në gabim e për të mundur ta akuzojnë për ndonjë fjalë të tij.</para>
  <chapter number="12" style="c"/>
  <para style="p"><verse number="1" style="v"/>Ndërkaq u mblodh një turmë me mijëra, saqë shkelnin njëri-tjetrin. Jezusi filloi t'u thotë dishepujve të vet: ''Para së gjithash ruhuni nga majaja e farisenjve, që është hipokrizia.</para>
  <para style="p"><verse number="2" style="v"/>Nuk ka asgjë të mbuluar që nuk do të zbulohet, as të fshehtë që nuk do të njihet.</para>
  <para style="p"><verse number="3" style="v"/>Prandaj të gjitha ato që thatë në terr, do të dëgjohen në dritë; dhe ato që pëshpëritët në vesh ndër dhomat e brendshme, do të shpallen nga çatitë e shtëpive''.</para>
  <para style="p"><verse number="4" style="v"/>Po ju them juve, o miq të mi, të mos keni frikë nga ata që vrasin trupin, por pas kësaj nuk mund të bëjnë asgjë tjetër.</para>
  <para style="p"><verse number="5" style="v"/>Unë do t'ju tregoj prej kujt duhet të keni frikë: druani nga ai që, pasi ka vrarë, ka pushtet të të hedhë në Gehena; po, po ju them, nga ai të keni frikë.</para>
  <para style="p"><verse number="6" style="v"/>A nuk shiten vallë pesë harabela për dy pare? E megjithatë as edhe një prej tyre nuk harrohet përpara Perëndisë.</para>
  <para style="p"><verse number="7" style="v"/>Madje, edhe flokët e kokës janë të gjitha të numëruara; prandaj mos kini frikë, ju vleni më tepër se shumë harabela.</para>
  <para style="p"><verse number="8" style="v"/>Dhe unë po ju them: Kushdo që do të rrëfeje për mua përpara njerëzve, edhe Biri i njeriut do ta rrëfejë përpara engjëjve të Perëndisë.</para>
  <para style="p"><verse number="9" style="v"/>Por ai që do të më mohojë përpara njerëzve, do të mohohet përpara engjëjve të Perëndisë.</para>
  <para style="p"><verse number="10" style="v"/>Dhe kushdo që do të flasë kundër Birit të njeriut do të jetë i falur, por ai që do të blasfemojë kundër Frymës së Shenjtë, nuk do të jetë i falur.</para>
  <para style="p"><verse number="11" style="v"/>Pastaj, kur do t'ju çojnë përpara sinagogave, gjykatësve dhe autoriteteve, mos u shqetësoni se si ose se çfarë do të thoni për t'u mbrojtur, ose për çfarë do t'ju duhet të thoni,</para>
  <para style="p"><verse number="12" style="v"/>sepse Fryma e Shenjtë në po atë moment do t'ju mësojë se ç'duhet të thoni''.</para>
  <para style="p"><verse number="13" style="v"/>Atëherë dikush nga turma i tha: ''Mësues, i thuaj vëllait tim ta ndajë me mua trashëgiminë''.</para>
  <para style="p"><verse number="14" style="v"/>Por ai u përgjigj: ''O njeri, kush më vuri mua gjykatës ose ndarës përmbi ju?''.</para>
  <para style="p"><verse number="15" style="v"/>Pastaj u tha atyre: ''Kini kujdes dhe ruhuni nga koprracia, sepse jeta e njeriut nuk qëndron në mbushullinë e gjërave që zotëron''.</para>
  <para style="p"><verse number="16" style="v"/>Dhe ai u tha atyre një shëmbëlltyrë: ''Tokat e një pasaniku dhanë të korra të bollshme;</para>
  <para style="p"><verse number="17" style="v"/>dhe ai arsyetonte me vete duke thënë: "Ç'të bëj, sepse nuk kam vend ku t'i shtie të korrat e mia?".</para>
  <para style="p"><verse number="18" style="v"/>Dhe tha: "Këtë do të bëj: do të shemb hambarët e mia dhe do t'i bëj më të mëdhenj, ku do të shtie të gjitha të korrat dhe pasuritë e tjera,</para>
  <para style="p"><verse number="19" style="v"/>dhe pastaj do t'i them shpirtit tim: Shpirt, ti ke pasuri të shumta të shtëna për shumë vjet; pusho, ha, pi dhe gëzo".</para>
  <para style="p"><verse number="20" style="v"/>Por Perëndia i tha: "O i pamend, po atë natë shpirtin tënd do të ta kërkojnë dhe ato që përgatite të kujt do të jenë?".</para>
  <para style="p"><verse number="21" style="v"/>Kështu i ndodh atij që grumbullon thesare për vete dhe nuk është i pasur ndaj Perëndisë''.</para>
  <para style="p"><verse number="22" style="v"/>Pastaj u tha dishepujve të vet: ''Prandaj po ju them: mos u shqetësoni për jetën tuaj se çfarë do të hani, as për trupin tuaj se çfarë do të vishni.</para>
  <para style="p"><verse number="23" style="v"/>Jeta vlen më shumë se ushqimi dhe trupi më shumë se veshja.</para>
  <para style="p"><verse number="24" style="v"/>Vini re korbat! Ata nuk mbjellin e nuk korrin, nuk kanë as qilar as hambar, e megjithatë Perëndia i ushqen; mirë, pra, ju vleni shumë më tepër se zogjtë.</para>
  <para style="p"><verse number="25" style="v"/>Dhe cili nga ju me shqetësimin e tij mund ta zgjatë shtatin e vet qoftë edhe një kubit?</para>
  <para style="p"><verse number="26" style="v"/>Atëherë, kur nuk jeni në gjendje të bëni as atë që është më e pakta, përse shqetësoheni për të tjerat?</para>
  <para style="p"><verse number="27" style="v"/>Vini re si rriten zambakët: ata nuk punojnë dhe nuk tjerrin; megjithatë unë po ju them se as Salomoni, në gjithë lavdinë e vet, nuk qe i veshur si një nga ata.</para>
  <para style="p"><verse number="28" style="v"/>Atëherë, nëse Perëndia vesh në këtë mënyrë barin që sot është në fushë dhe nesër hidhet në furrë, aq më tepër do t'ju veshë, o njerëz besimpakë?</para>
  <para style="p"><verse number="29" style="v"/>Përveç kësaj mos kërkoni çfarë do të hani ose do të pini, dhe mos jini në merak,</para>
  <para style="p"><verse number="30" style="v"/>sepse njerëzit e botës i kërkojnë të gjitha këto, por Ati juaj e di që ju keni nevojë për to.</para>
  <para style="p"><verse number="31" style="v"/>Kërkoni më parë mbretërinë e Perëndisë dhe të gjitha këto do t'ju jepen si shtesë.</para>
  <para style="p"><verse number="32" style="v"/>Mos ki frikë, o tufë e vogël, sepse Atit tuaj i pëlqeu t'ju japë mbretërinë.</para>
  <para style="p"><verse number="33" style="v"/>Shitni pasurinë tuaj dhe jepni lëmoshë! Bëni për vete trasta që nuk vjetrohen, një thesar të pashtershëm në qiejt, ku vjedhësi nuk arrin dhe tenja nuk bren.</para>
  <para style="p"><verse number="34" style="v"/>Sepse atje ku është thesari juaj, atje do të jetë edhe zemra juaj''.</para>
  <para style="p"><verse number="35" style="v"/>Le të jenë ngjeshur ijët tuaja, dhe llambat ndezur.</para>
  <para style="p"><verse number="36" style="v"/>Ngjasojuni atyre që presin zotërinë e tyre, kur kthehet nga dasma, për t'ia hapur derën sapo të vijë dhe të trokasë.</para>
  <para style="p"><verse number="37" style="v"/>Lum ata shërbëtorë, që zotëria, kur të kthehet, do t'i gjejë zgjuar! Në të vërtetë po ju them se ai vetë do të ngjeshet dhe do t'i vendosë ata në tryezë, dhe ai vetë do t'u shërbejë.</para>
  <para style="p"><verse number="38" style="v"/>Dhe, në se do të vijë në të dytën a në të tretën rojë të natës dhe t'i gjejë kështu, lum ata shërbëtorë.</para>
  <para style="p"><verse number="39" style="v"/>Por ta dini këtë: se po ta dinte i zoti i shtëpisë në cilën orë i vjen vjedhësi, do të rrinte zgjuar dhe nuk do të linte t'i shpërthenin shtëpinë.</para>
  <para style="p"><verse number="40" style="v"/>Edhe ju pra, jini gati, sepse Biri i njeriut do të vijë në atë orë që nuk e mendoni''.</para>
  <para style="p"><verse number="41" style="v"/>Dhe Pjetri i tha: ''Zot, këtë shëmbëlltyrë po e thua vetëm për ne apo për të gjithë?''.</para>
  <para style="p"><verse number="42" style="v"/>Dhe Zoti tha: ''Kush është, pra, ai administrues besnik dhe i mençur, që do ta verë zotëria përmbi shërbëtorët e vet për t'u dhënë atyre racionin e ushqimeve në kohën e duhur?</para>
  <para style="p"><verse number="43" style="v"/>Lum ai shërbëtor të cilin zotëria e tij, kur kthehet, e gjen se vepron kështu.</para>
  <para style="p"><verse number="44" style="v"/>Në të vërtetë po ju them se ai do ta vërë mbi gjithë pasurinë e vet.</para>
  <para style="p"><verse number="45" style="v"/>Por, nëse ai shërbëtor mendon në zemër të vet: "Zotëria im vonon të kthehet" dhe fillon t'i rrahë shërbëtorët dhe shërbëtoret, të hajë, të pijë dhe të dehet,</para>
  <para style="p"><verse number="46" style="v"/>zotëria e atij shërbëtori do të vijë ditën kur nuk e pret, dhe në orën që ai nuk e di; do ta ndëshkojë rëndë dhe do t'i caktojë fatin me të pabesët.</para>
  <para style="p"><verse number="47" style="v"/>Shërbëtori që e dinte vullnetin e zotërisë së tij dhe nuk u bë gati e nuk e kreu vullnetin e tij, do të rrihet shumë.</para>
  <para style="p"><verse number="48" style="v"/>Por ai që nuk e dinte, po të bëjë gjëra që meritojnë të rrahura, do të rrihet më pak. Kujt iu dha shumë, do t'i kërkohet shumë; dhe kujt iu besua shumë, do t'i kërkohet më shumë''.</para>
  <para style="p"><verse number="49" style="v"/>''Unë erdha të hedh zjarr mbi tokë dhe sa dëshiroj që ai të ishte tashmë i ndezur.</para>
  <para style="p"><verse number="50" style="v"/>Tani unë kam një pagëzim me të cilën duhet të pagëzohem dhe jam në ankth derisa të kryhet.</para>
  <para style="p"><verse number="51" style="v"/>A kujtoni se erdha të sjell paqen mbi tokë? Jo, po ju them, por më shumë përçarjen;</para>
  <para style="p"><verse number="52" style="v"/>sepse, tash e tutje, pesë veta në një shtëpi do të jenë të ndarë: tre kundër dyve dhe dy kundër treve.</para>
  <para style="p"><verse number="53" style="v"/>Babai do të ndahet kundër të birit, dhe i biri kundër babait; nëna kundër së bijës dhe e bija kundër nënës; vjehrra kundër nuses së saj dhe nusja kundër vjehrrës së vet''.</para>
  <para style="p"><verse number="54" style="v"/>Atëherë ai u tha akoma turmave: ''Kur ju shihni një re që ngrihet nga perëndimi menjëherë thoni: "Do të vijë shiu", dhe ashtu ndodh;</para>
  <para style="p"><verse number="55" style="v"/>përkundrazi, kur fryn juga, ju thoni: "Do të bëjë vapë", dhe ashtu ndodh.</para>
  <para style="p"><verse number="56" style="v"/>Hipokritë! Ju dini të dalloni dukurinë e qiellit dhe të tokës, por vallë si nuk dini ta dalloni këtë kohë?</para>
  <para style="p"><verse number="57" style="v"/>Dhe përse nuk gjykoni nga vetë ju ç'është e drejtë?</para>
  <para style="p"><verse number="58" style="v"/>Kur ti shkon bashkë me kundërshtarin tënd te gjykatësi, bëj ç'është e mundur gjatë rrugës që të merresh vesh me të, që ai mos të të nxjerrë përpara gjykatësit dhe gjykatësi të të dorëzojë te roja dhe roja të të futë në burg.</para>
  <para style="p"><verse number="59" style="v"/>Unë po të them se ti nuk do të dalësh prej andej, derisa të mos kesh paguar deri në qindarkën e fundit''.</para>
  <chapter number="13" style="c"/>
  <para style="p"><verse number="1" style="v"/>Pikërisht në atë kohë ishin aty disa që i treguan për ata galileasve, gjakun e të cilëve Pilati e kishte përzier me flijimet e tyre.</para>
  <para style="p"><verse number="2" style="v"/>Dhe Jezusi, duke u përgjigjur, tha: ''A mendoni ju se ata galileas ishin më shumë mëkatarë nga gjithë galileasit e tjerë, sepse vuajtën të tilla gjëra?</para>
  <para style="p"><verse number="3" style="v"/>Unë po ju them: Jo! Por nëse ju nuk pendoheni, do të vdisni të gjithë me të njëjtën mënyrë.</para>
  <para style="p"><verse number="4" style="v"/>Ose, a mendoni ju që ata të tetëmbëdhjetë, mbi të cilët ra kulla në Siloe dhe i vrau, ishin më shumë fajtorë se gjithë banorët e Jeruzalemit?</para>
  <para style="p"><verse number="5" style="v"/>Unë po ju them: Jo! Por nëse ju nuk pendoheni, do të vdisni të gjithë me të njëjtën mënyrë''.</para>
  <para style="p"><verse number="6" style="v"/>Atëherë ai tha këtë shëmbëlltyrë: ''Një njeri kishte një fik të mbjellë në vreshtin e tij; ai erdhi e kërkoj fryte, por nuk gjeti.</para>
  <para style="p"><verse number="7" style="v"/>Atëherë i tha vreshtarit: "Ja, u bënë tre vjet tashmë që unë vij e kërkoi frytin e këtij fiku dhe s'po gjej; preje; pse të zërë kot tokën?".</para>
  <para style="p"><verse number="8" style="v"/>Por ai u përgjigj dhe tha: "Zot, lëre edhe këtë vit, që ta punoj përreth dhe t'i hedh pleh</para>
  <para style="p"><verse number="9" style="v"/>dhe, po dha fryt, mirë; përndryshe, pastaj do ta presësh"''. Shërimi i një gruaje të paralizuar</para>
  <para style="p"><verse number="10" style="v"/>Një të shtunë Jezusi po mësonte në një sinagogë.</para>
  <para style="p"><verse number="11" style="v"/>Dhe ja, ishte një grua, e cila prej tetëmbëdhjetë vjetësh kishte një frymë lëngate, dhe ajo ishte krejt e kërrusur dhe në asnjë mënyrë nuk drejtohej dot.</para>
  <para style="p"><verse number="12" style="v"/>Dhe kur Jezusi e pa, e thirri pranë vetes dhe i tha: ''O grua, ti je e liruar nga lëngata jote''.</para>
  <para style="p"><verse number="13" style="v"/>Dhe i vuri duart mbi të dhe ajo u drejtua menjëherë, dhe përlëvdonte Perëndinë.</para>
  <para style="p"><verse number="14" style="v"/>Por kryetari i sinagogës, i indinjuar sepse Jezusi kishte shëruar ditën e shtunë, iu drejtua turmës dhe i tha: ''Gjashtë janë ditët kur duhet të punohet; ejani, pra, të shëroheni në ato ditë dhe jo ditën e shtunë''.</para>
  <para style="p"><verse number="15" style="v"/>Atëherë Zoti u përgjigj dhe tha: ''Hipokritë! A nuk e zgjidh secili nga ju të shtunave nga grazhdi kaun e vet, ose gomarin e ta çojë për të pirë?</para>
  <para style="p"><verse number="16" style="v"/>A nuk duhej, pra, të zgjidhej nga këto pranga, ditën e shtunë, kjo që është bijë e Abrahamit dhe që Satani e mbajti lidhur prej tetëmbëdhjetë vjetësh?''.</para>
  <para style="p"><verse number="17" style="v"/>Dhe, kur ai thoshte këto gjëra, të gjithë kundërshtarët e tij mbetën të turpëruar, ndërsa mbarë turma gëzohej për të gjitha veprat madhështore që ai kishte kryer.</para>
  <para style="p"><verse number="18" style="v"/>Atëherë ai tha: ''Kujt i përngjan mbretëria e Perëndisë, me se ta krahasoj?</para>
  <para style="p"><verse number="19" style="v"/>I ngjan kokrrës së sinapit, që një njeri e mori dhe e hodhi në kopshtin e vet; pastaj u rrit dhe u bë një pemë e madhe, dhe zogjtë e qiellit erdhën e kërkuan strehë në degët e saj''.</para>
  <para style="p"><verse number="20" style="v"/>Pastaj tha përsëri: ''Me se ta krahasoj mbretërinë e Perëndisë?</para>
  <para style="p"><verse number="21" style="v"/>Ajo i ngjan majasë që e merr një grua dhe e përzien me tri masa mielli derisa të mbruhet i gjithë''.</para>
  <para style="p"><verse number="22" style="v"/>Dhe ai kalonte nëpër qytete dhe fshatra duke mësuar, e kështu po i afrohej Jeruzalemit.</para>
  <para style="p"><verse number="23" style="v"/>Dhe një njeri e pyeti: ''Zot, a janë pak ata që do të shpëtohen?''. Ai u tha atyre:</para>
  <para style="p"><verse number="24" style="v"/>''Përpiquni të hyni nëpër derë të ngushtë, sepse unë po ju them se shumë do të kërkojnë të hyjnë dhe nuk do të munden.</para>
  <para style="p"><verse number="25" style="v"/>Kur i zoti i shtëpisë është çuar dhe ka mbyllur derën, ju atëherë, që keni mbetur jashtë, do të filloni të trokitni në derë duke thënë: "Zot, Zot, na e hap". Por ai, duke u përgjigjur, do të thotë: "Nuk e di nga vini".</para>
  <para style="p"><verse number="26" style="v"/>Atëherë do të filloni të thoni: "Po ne hëngrëm dhe pimë me ty dhe ti mësove ndër rrugët tona".</para>
  <para style="p"><verse number="27" style="v"/>Por ai do thotë: "Unë po ju them se nuk di nga vini; largohuni nga unë, të gjithë ju që bëni paudhësi".</para>
  <para style="p"><verse number="28" style="v"/>Atje do të jetë qarje dhe kërcëllim dhëmbësh, kur të shihni Abrahamin, Isakun, Jakobin dhe gjithë profetët në mbretërinë e Perëndisë, ndërsa ju do të dëboheni përjashta.</para>
  <para style="p"><verse number="29" style="v"/>Dhe do të vijnë nga lindja e nga perëndimi, nga veriu dhe nga jugu, dhe do të ulen në tryezë në mbretërinë e Perëndisë.</para>
  <para style="p"><verse number="30" style="v"/>Dhe ja, disa ndër të fundit do të jenë të parët, dhe disa nga të parët do të jenë të fundit''.</para>
  <para style="p"><verse number="31" style="v"/>Po në atë ditë disa farisenj erdhën dhe i thanë: ''Nisu dhe largohu prej këtej, sepse Herodi do të të vrasë''.</para>
  <para style="p"><verse number="32" style="v"/>Dhe ai u përgjigj atyre: ''Shkoni e i thoni asaj dhelpre: "Ja, sot dhe nesër po dëboj demonë dhe kryej shërime, dhe të tretën ditë po i jap fund punës sime".</para>
  <para style="p"><verse number="33" style="v"/>Por sot, nesër e pasnesër më duhet të ec, sepse nuk mundet që një profet të vdesë jashtë Jeruzalemit.</para>
  <para style="p"><verse number="34" style="v"/>Jeruzalem, Jeruzalem, që i vret profetët dhe i vret me gurë ata që të janë dërguar! Sa herë desha t'i mbledh bijtë e tu sikurse klloçka i mbledh nën krahë zogjtë e vet, por ju nuk deshët!</para>
  <para style="p"><verse number="35" style="v"/>Ja, shtëpia juaj ju lihet e shkretë. Dhe unë po ju them se nuk do të më shihni më derisa të vijë koha të thoni: "Bekuar qoftë ai që vjen në emër të Zotit"''.</para>
  <chapter number="14" style="c"/>
  <para style="p"><verse number="1" style="v"/>Dhe ndodhi që një ditë të shtunë, kur ai hyri në shtëpinë e një kryetari të farisenjve për të ngrënë bukë, ata po e përgjonin;</para>
  <para style="p"><verse number="2" style="v"/>dhe ja, para tij ishte një njeri hidropik.</para>
  <para style="p"><verse number="3" style="v"/>Dhe Jezusi, duke iu përgjigjur mësuesve të ligjit dhe farisenjve, tha: ''A është e lejueshme të shërosh ditën e shtunë?''.</para>
  <para style="p"><verse number="4" style="v"/>Por ata heshtën. Atëherë ai e mori për dore atë, e shëroi dhe e nisi të shkojë.</para>
  <para style="p"><verse number="5" style="v"/>Pastaj, duke iu përgjigjur atyre, tha: ''Cili nga ju, po t'i bjerë gomari i vet ose kau në një pus, nuk e nxjerr menjëherë jashtë ditën e shtunë?''.</para>
  <para style="p"><verse number="6" style="v"/>Por ata nuk mund të përgjigjeshin për këto gjëra.</para>
  <para style="p"><verse number="7" style="v"/>Dhe, duke vënë re se ata zgjidhnin vendet e para në tryezë, Jezusi u thoshte atyre këtë shëmbëlltyrë duke thënë:</para>
  <para style="p"><verse number="8" style="v"/>''Kur je ftuar në dasmë, mos u ul në krye të vendit, sepse ai njeri mund të ketë ftuar një tjetër që është më i rëndësishëm se ti,</para>
  <para style="p"><verse number="9" style="v"/>dhe ai që të ftoi ty dhe atë të të mos vijë e të thotë: "Lëshoja vendin këtij". Dhe atëherë ti, plot turp, do të shkosh të zësh vendin e fundit.</para>
  <para style="p"><verse number="10" style="v"/>Por, kur je ftuar, shko e rri në vendin e fundit që, kur të vijë ai që të ka ftuar, të thotë: "O mik, ngjitu më lart". Atëherë do të jesh i nderuar përpara atyre që janë në tryezë bashkë me ty.</para>
  <para style="p"><verse number="11" style="v"/>Sepse kushdo që e larton veten do të ulet, dhe kush e përul veten, do të lartësohet''.</para>
  <para style="p"><verse number="12" style="v"/>Ai i tha edhe atij që e kishte ftuar: ''Kur shtron drekë a darkë, mos i thirr miqtë e tu, as vëllezërit e tu, as farefisin tënd, as fqinjët e pasur, se mos ata një herë të të ftojnë ty, dhe kështu ta kthejnë shpërblimin.</para>
  <para style="p"><verse number="13" style="v"/>Por, kur të bësh një gosti, thirr lypësit, sakatët, të çalët, të verbrit;</para>
  <para style="p"><verse number="14" style="v"/>dhe do të jesh i lum, sepse ata nuk kanë se si të ta kthejnë shpërblimin; por shpërblimi do të të jepet në ringjallje të të drejtëve''.</para>
  <para style="p"><verse number="15" style="v"/>Dhe një nga të ftuarit, si i dëgjoi këto gjëra, i tha: ''Lum kush do të hajë bukë në mbretërinë e Perëndisë''.</para>
  <para style="p"><verse number="16" style="v"/>Atëherë Jezusi i tha: ''Një njeri përgatiti një darkë të madhe dhe ftoi shumë veta;</para>
  <para style="p"><verse number="17" style="v"/>dhe, në kohë të darkës, dërgoi shërbëtorin e vet t'u thotë të ftuarve: "Ejani, sepse gjithçka tashmë është gati".</para>
  <para style="p"><verse number="18" style="v"/>Por të gjithë, pa përjashtim, filluan të kërkojnë ndjesë. I pari i tha: "Bleva një arë dhe më duhet të shkoj ta shoh; të lutem, të më falësh".</para>
  <para style="p"><verse number="19" style="v"/>Dhe një tjetër tha: "Bleva pesë pendë qe dhe po shkoj t'i provoj; të lutem, të më falësh".</para>
  <para style="p"><verse number="20" style="v"/>Dhe një tjetër akoma tha: "Mora grua e prandaj nuk mund të vij".</para>
  <para style="p"><verse number="21" style="v"/>Kështu shërbëtori u kthye dhe ia dëftoi të gjitha zotit të vet. Atëherë i zoti i shtëpisë, plot zemërim, i tha shërbëtorit të vet: "Shpejt, shko nëpër sheshet dhe nëpër rrugët e qytetit e sill këtu lypës, sakatë, të çalë dhe të verbër".</para>
  <para style="p"><verse number="22" style="v"/>Pastaj shërbëtori i tha: "Zot, u bë ashtu siç urdhërove ti, por ka vend edhe më".</para>
  <para style="p"><verse number="23" style="v"/>Atëherë zoti i tha shërbëtorit: "Dil nëpër udhë dhe përgjatë gardheve dhe detyroji të hyjnë që të mbushet shtëpia ime.</para>
  <para style="p"><verse number="24" style="v"/>Sepse unë po ju them se asnjë nga ata njerëz që ishin të ftuar, nuk do ta shijojë darkën time"''.</para>
  <para style="p"><verse number="25" style="v"/>Dhe turma të mëdha shkonin me të. Ai u kthye nga ata dhe tha:</para>
  <para style="p"><verse number="26" style="v"/>''Nëse ndokush vjen tek unë dhe nuk urren babanë e vet dhe nënën e vet, gruan dhe fëmijët, vëllezërit dhe motrat, madje edhe jetën e vet, nuk mund të jetë dishepulli im.</para>
  <para style="p"><verse number="27" style="v"/>Dhe kush nuk e mbart kryqin e vet dhe nuk më ndjek, nuk mund të jetë dishepulli im.</para>
  <para style="p"><verse number="28" style="v"/>Kush nga ju, pra, kur do të ndërtojë një kullë, nuk ulet më parë të llogaritë shpenzimet, për të parë nëse ka mjaftueshëm për ta mbaruar?</para>
  <para style="p"><verse number="29" style="v"/>Që atëherë, kur t'i ketë hedhur themelet e të mos mundë ta përfundojë, të gjithë ata që e shohin, të mos fillojnë e të tallen,</para>
  <para style="p"><verse number="30" style="v"/>duke thënë: "Ky njeri filloi të ndërtojë e nuk mundi ta përfundojë".</para>
  <para style="p"><verse number="31" style="v"/>Ose cili mbret, kur niset të luftojë kundër një mbreti tjetër, nuk ulet më parë të gjykojë në se mund ta përballojë me dhjetë mijë atë që po i vjen kundër me njëzet mijë?</para>
  <para style="p"><verse number="32" style="v"/>Në mos, ndërsa ai është ende larg, i dërgon një delegacion për të biseduar për paqe.</para>
  <para style="p"><verse number="33" style="v"/>Kështu, pra, secili nga ju që nuk heq dorë nga të gjitha ato që ka, nuk mund të jetë dishepulli im.</para>
  <para style="p"><verse number="34" style="v"/>Kripa është e mirë, por nëse kripa bëhet e amësht, me se do të mund t'i kthehet shija?</para>
  <para style="p"><verse number="35" style="v"/>Ajo nuk vlen as për tokë, as për pleh, por hidhet tutje. Kush ka veshë për të dëgjuar, le të dëgjojë''.</para>
  <chapter number="15" style="c"/>
  <para style="p"><verse number="1" style="v"/>Pastaj të gjithë tagrambledhësit dhe mëkatarët i afroheshin për ta dëgjuar.</para>
  <para style="p"><verse number="2" style="v"/>Dhe farisenjtë dhe skribët murmuritnin duke thënë: ''Ky i pranon mëkatarët dhe ha bashkë me ta''.</para>
  <para style="p"><verse number="3" style="v"/>Atëherë ai u tha këtë shëmbëlltyrë:</para>
  <para style="p"><verse number="4" style="v"/>''Cili njeri prej jush, që ka njëqind dele dhe një prej tyre t'i humbasë, nuk i lë të nëntëdhjetë e nëntat në shkretëtirë dhe nuk shkon pas asaj që humbi derisa ta gjejë?</para>
  <para style="p"><verse number="5" style="v"/>Dhe, kur e gjen, e merr mbi supe gjithë gaz;</para>
  <para style="p"><verse number="6" style="v"/>dhe, kur arrin në shtëpi, i thërret miqtë dhe fqinjët dhe u thotë: "Gëzohuni bashkë me mua, sepse e gjeta delen time që më kishte humbur.</para>
  <para style="p"><verse number="7" style="v"/>Dhe unë po ju them se po kështu në qiell do të ketë më shumë gëzim për një mëkatar të vetëm që pendohet, sesa për nëntëdhjetë e nëntë të drejtët, që nuk kanë nevojë të pendohen.</para>
  <para style="p"><verse number="8" style="v"/>Ose, cila grua që ka dhjetë dhrahmi dhe humbet një nga ato, nuk ndez llambën, nuk e fshin shtëpinë dhe nuk kërkon me kujdes derisa ta gjejë?</para>
  <para style="p"><verse number="9" style="v"/>Dhe, kur e gjen, fton tok shoqet dhe fqinjët, duke thënë: "Gëzohuni bashkë me mua, sepse e gjeta dhrahminë që kisha humbur".</para>
  <para style="p"><verse number="10" style="v"/>Po kështu po ju them: do të ketë gëzim në mes të engjëjve të Perëndisë për një mëkatar të vetëm që pendohet''.</para>
  <para style="p"><verse number="11" style="v"/>Tha akoma: ''Një njeri kishte dy bij.</para>
  <para style="p"><verse number="12" style="v"/>Më i riu i tyre i tha babait: "Atë, më jep pjesën e pasurisë që më takon". Dhe i ati ua ndau mes tyre pasurinë.</para>
  <para style="p"><verse number="13" style="v"/>Mbas pak ditësh biri më i ri mblodhi çdo gjë, shkoi në një vend të largët dhe atje e prishi gjithë pasurinë, duke bërë një jetë të shthurur.</para>
  <para style="p"><verse number="14" style="v"/>Por, si i shpenzoi të gjitha, në atë vend ra një zi e madhe buke, dhe ai filloi të jetë në hall.</para>
  <para style="p"><verse number="15" style="v"/>Atëherë shkoi e iu ngjit pas një banori të atij vendi, i cili e çoi në arat e tij që të ruajë derrat.</para>
  <para style="p"><verse number="16" style="v"/>Dhe ai dëshironte të mbushte barkun me lendet që hanin derrat, por askush nuk ia jepte.</para>
  <para style="p"><verse number="17" style="v"/>Atëherë erdhi në vete dhe tha: "Sa punëtorëve mëditës të atit tim u tepron buka, kurse unë po vdes nga uria!</para>
  <para style="p"><verse number="18" style="v"/>Do të çohem dhe do të shkoj tek im atë dhe do t'i them: Atë, mëkatova kundër qiellit dhe para teje;</para>
  <para style="p"><verse number="19" style="v"/>nuk jam më i denjë të quhem yt bir; trajtomë si një nga mëditësit e tu".</para>
  <para style="p"><verse number="20" style="v"/>U çua, pra, dhe shkoi tek i ati. Por kur ishte ende larg, i ati e pa dhe dhembshuri; u lëshua vrap, ra mbi qafën e tij dhe e puthi.</para>
  <para style="p"><verse number="21" style="v"/>Dhe i biri i tha: "O atë, mëkatova kundër qiellit dhe para teje dhe nuk jam më i denjë të quhem biri yt".</para>
  <para style="p"><verse number="22" style="v"/>Por i ati u tha shërbëtorëve të vet: "Sillni këtu rrobën më të bukur dhe visheni, i vini një unazë në gisht dhe sandale në këmbë.</para>
  <para style="p"><verse number="23" style="v"/>Nxirrni jashtë viçin e majmur dhe thereni; të hamë dhe të gëzohemi,</para>
  <para style="p"><verse number="24" style="v"/>sepse ky biri im kishte vdekur dhe u kthye në jetë, kishte humbur dhe u gjet përsëri". Dhe filluan të bënin një festë të madhe.</para>
  <para style="p"><verse number="25" style="v"/>Djali i tij i madh ishte në ara; dhe kur u kthye dhe iu afrua shtëpisë, dëgjoi këngë e valle.</para>
  <para style="p"><verse number="26" style="v"/>Atëherë thirri një shërbëtor dhe e pyeti ç'ishte e gjitha kjo.</para>
  <para style="p"><verse number="27" style="v"/>Dhe ai i tha: "U kthye yt vëlla dhe yt atë theri viçin e majmur, sepse iu kthye djali shëndoshë e mirë".</para>
  <para style="p"><verse number="28" style="v"/>Kur i dëgjoj këto, ai u zemërua dhe nuk deshi të hynte; atëherë i ati doli dhe iu lut të hynte.</para>
  <para style="p"><verse number="29" style="v"/>Por ai iu përgjigj të atit dhe tha: "Ja, u bënë kaq vite që unë të shërbej dhe kurrë s'kam shkelur asnjë nga urdhrat e tu, e megjithatë kurrë s'më dhe një kec për të bërë një festë me miqtë e mi.</para>
  <para style="p"><verse number="30" style="v"/>Por, kur u kthye ky djali yt, që prishi pasurinë tënde me prostituta, ti there për të viçin e majmur".</para>
  <para style="p"><verse number="31" style="v"/>Atëherë i ati i tha: "O bir, ti je gjithmonë me mua, dhe çdo gjë që kam është jotja.</para>
  <para style="p"><verse number="32" style="v"/>Por duhet të festojmë dhe të gëzohemi, sepse ky vëllai yt kishte vdekur dhe u kthye në jetë, kishte humbur dhe u gjet përsëri"''.</para>
  <chapter number="16" style="c"/>
  <para style="p"><verse number="1" style="v"/>Tani ai u foli akoma dishepujve të vet: ''Ishte një njeri i pasur që kishte një administrator; këtë e paditën se po ia shkapërderdhte pasurinë e tij.</para>
  <para style="p"><verse number="2" style="v"/>Atëherë ai e thirri dhe i tha: "Ç'është kjo që po dëgjoj për ty? Më jep llogari për ato që ke administruar, sepse ti nuk mund të jesh më administratori im".</para>
  <para style="p"><verse number="3" style="v"/>Dhe administratori tha me vete: "Ç'do të bëj unë tani, që zotëria im po ma heq administrimin? Të gërmoj, s'e bëj dot, dhe të lyp, më vjen turp.</para>
  <para style="p"><verse number="4" style="v"/>E di ç'do të bëj që njerëzit të më pranojnë në shtëpitë e tyre kur të hiqem nga administrimi".</para>
  <para style="p"><verse number="5" style="v"/>I thirri atëherë një nga një ata që i detyroheshin zotërisë së tij dhe i tha të parit: "Sa i detyrohesh zotërisë tim?".</para>
  <para style="p"><verse number="6" style="v"/>Ai u përgjigj: "Njëqind bato vaj". Atëherë ai i tha: "Merre dëftesën tënde, ulu dhe shkruaj shpejt pesëdhjetë".</para>
  <para style="p"><verse number="7" style="v"/>Pastaj i tha një tjetri: "Po ti sa i detyrohesh?". Ai u përgjigj: "Njëqind kora grurë". Atëherë ai i tha: "Merre dëftesën tënde dhe shkruaj tetëdhjetë".</para>
  <para style="p"><verse number="8" style="v"/>Zotëria e lavdëroi administratorin e pandershëm, se kishte vepruar me mençuri, sepse bijtë e kësaj bote, në brezin e tyre, janë më të mençur se bijtë e dritës.</para>
  <para style="p"><verse number="9" style="v"/>Unë, pra, po ju them: Bëjini miqtë me pasuri të padrejta sepse, kur këto do t'ju mungojnë, t'ju pranojnë në banesat e përjetshme.</para>
  <para style="p"><verse number="10" style="v"/>Kush është besnik në të vogla, është besnik edhe në të mëdhatë; dhe kush është i padrejtë në të vogla, është i padrejtë edhe në të mëdhatë.</para>
  <para style="p"><verse number="11" style="v"/>Pra, në qoftë se ju nuk keni qenë besnikë në pasuritë e padrejta, kush do t'ju besojë pasuritë e vërteta?</para>
  <para style="p"><verse number="12" style="v"/>Dhe, në qoftë se nuk keni qenë besnikë në pasurinë e tjetrit, kush do t'ju japë tuajën?</para>
  <para style="p"><verse number="13" style="v"/>Asnjë shërbëtor nuk mund t'u shërbejë dy zotërinjve; sepse ose do ta urrejë njërin e tjetrin do ta dojë, ose do të lidhet me njërin dhe tjetrin do ta përbuzë; ju nuk mund t'i shërbeni Perëndisë dhe mamonit''.</para>
  <para style="p"><verse number="14" style="v"/>Dhe farisenjtë, të cilët ishin shumë të dhënë pas parasë, i dëgjonin të gjitha këto dhe e tallnin.</para>
  <para style="p"><verse number="15" style="v"/>Dhe ai u tha atyre: ''Ju jeni ata që e justifikoni veten përpara njerëzve, por Perëndia i njeh zemrat tuaja; sepse ajo që vlerësohet shumë ndër njerëzit është gjë e neveritshme para Perëndisë.</para>
  <para style="p"><verse number="16" style="v"/>Ligji dhe profetët arrijnë deri në kohën e Gjonit; që atëherë shpallet mbretëria e Perëndisë dhe gjithkush përpiqet të hyjë aty.</para>
  <para style="p"><verse number="17" style="v"/>Por është më lehtë që të mbarojnë qielli dhe toka, se sa të bjerë poshtë qoftë edhe një pikë nga ligji.</para>
  <para style="p"><verse number="18" style="v"/>Ai që lëshon gruan e vet dhe merr një tjetër, shkel kurorën; edhe ai që martohet me një grua të lëshuar nga i burri, shkel kurorën''.</para>
  <para style="p"><verse number="19" style="v"/>Por atje ishte një njeri i pasur, që vishej me të purpurta dhe me rroba të çmueshme prej liri dhe për ditë e kalonte shkëlqyeshëm.</para>
  <para style="p"><verse number="20" style="v"/>Atje ishte edhe një lypës, i quajtur Llazar, që rrinte para derës së tij, dhe trupin e kishte plot me plagë të pezmatuara,</para>
  <para style="p"><verse number="21" style="v"/>dhe dëshironte të ngopej me thërrimet që binin nga tryeza e pasanikut; madje edhe qentë vinin e ia lëpinin plagët.</para>
  <para style="p"><verse number="22" style="v"/>Por ndodhi që lypësi vdiq dhe engjëjt e çuan në gji të Abrahamit; vdiq edhe pasaniku dhe e varrosën.</para>
  <para style="p"><verse number="23" style="v"/>Dhe, duke pasur mundime në ferr, i çoi sytë dhe pa nga larg Abrahamin dhe Llazarin në gji të tij.</para>
  <para style="p"><verse number="24" style="v"/>Atëherë ai bërtiti dhe tha: "O atë Abraham, ki mëshirë për mua, dhe dërgoje Llazarin të lagë majën e gishtit të vet në ujë që të më freskojë gjuhën, sepse po vuaj tmerrësisht në këtë flakë.</para>
  <para style="p"><verse number="25" style="v"/>Por Abrahami thoshte: "O bir, kujto se ti i ke marrë të mirat e tua gjatë jetës sate, kurse Llazari të këqijat; tashti, përkundrazi, ai po përdëllehet dhe ti vuan.</para>
  <para style="p"><verse number="26" style="v"/>Dhe, veç të gjithave, midis nesh dhe jush është një humnerë e madhe, kështu që ata që do të donin të kalonin që këtej tek ju nuk munden; po ashtu askush nuk mund të kalojë që andej te ne".</para>
  <para style="p"><verse number="27" style="v"/>Por ai i tha: "Atëherë, o atë, të lutem ta dërgosh atë te shtëpia e tim eti,</para>
  <para style="p"><verse number="28" style="v"/>sepse unë kam pesë vëllezër e le t'i paralajmërojë rreptësisht që të mos vijnë edhe ata në këtë vend mundimesh".</para>
  <para style="p"><verse number="29" style="v"/>Abrahami u përgjigj: "Kanë Moisiun dhe profetët, le t'i dëgjojnë ata".</para>
  <para style="p"><verse number="30" style="v"/>Ai tha: "Jo, o atë Abraham, por nëse dikush nga të vdekurit do të shkojë tek ata, do të pendohen".</para>
  <para style="p"><verse number="31" style="v"/>Atëherë ai i tha: "Nëse ata nuk e dëgjojnë Moisiun dhe profetët, nuk do të binden edhe në se dikush ringjallet prej të vdekurish"''.</para>
  <chapter number="17" style="c"/>
  <para style="p"><verse number="1" style="v"/>Atëherë Jezusi u tha dishepujve të vet: ''Është e pamundur që të mos ndodhin skandale; por mjerë ai për faj të të cilit vijnë!</para>
  <para style="p"><verse number="2" style="v"/>Për të do të ishte më mirë t'i varnin në qafë një gur mulliri dhe ta hidhnin në det, se sa të skandalizojë një të vetëm nga këta të vegjël.</para>
  <para style="p"><verse number="3" style="v"/>Kini kujdes veten tuaj! Në se yt vëlla mëkaton kundër teje, qortoje; dhe në se pendohet, fale.</para>
  <para style="p"><verse number="4" style="v"/>Edhe sikur të mëkatonte shtatë herë në ditë kundër teje, dhe shtatë herë në ditë do të kthehet te ti duke thënë: "Pendohem", fale''.</para>
  <para style="p"><verse number="5" style="v"/>Atëherë apostujt i thanë Zotit: ''Na e shto besimin''.</para>
  <para style="p"><verse number="6" style="v"/>Dhe Zoti tha: ''Po të kishit besim sa një kokërr sinapi, do të mund t'i thoshit këtij mani: "Shkulu me gjithë rrënjë dhe mbillu në det", dhe ai do t'ju bindej.</para>
  <para style="p"><verse number="7" style="v"/>Tani cili nga ju, po të ketë një shërbëtor që i lëron tokën ose i kullot kopenë, do t'i thotë kur ai kthehet nga fusha në shtëpi: "Eja menjëherë në tryezë"?</para>
  <para style="p"><verse number="8" style="v"/>A nuk do t'i thotë përkundrazi: "Ma bëj gati darkën, përvishu e më shërbe që unë të ha e të pi e pastaj të hash dhe të pish edhe ti"?</para>
  <para style="p"><verse number="9" style="v"/>Do ta falënderojë ndoshta atë shërbëtor sepse i zbatoi ato që i ishin urdhëruar? Mendoj se jo.</para>
  <para style="p"><verse number="10" style="v"/>Kështu edhe ju, kur të keni bërë të gjitha ato që ju urdhërohen, thoni: "Jemi shërbëtorë të padobishëm. Bëmë atë që kishim detyrë të bënim"''.</para>
  <para style="p"><verse number="11" style="v"/>Dhe ndodhi që duke udhëtuar për në Jeruzalem, ai kaloi nëpër Samari dhe Galile.</para>
  <para style="p"><verse number="12" style="v"/>Dhe, kur po hynte në një fshat, i dolën para dhjetë lebrosë, të cilët ndaluan larg,</para>
  <para style="p"><verse number="13" style="v"/>dhe duke ngritur zërin, thanë: ''Mjeshtër, Jezus, ki mëshirë për ne''.</para>
  <para style="p"><verse number="14" style="v"/>Dhe ai, si i pa, u tha atyre: ''Shkoni e paraqituni te priftërinjtë''. Dhe ndodhi që, ndërsa ata po shkonin, u pastruan.</para>
  <para style="p"><verse number="15" style="v"/>Dhe një nga ata, si e pa se u shërua, u kthye mbrapa dhe përlëvdonte Perëndinë me zë të lartë.</para>
  <para style="p"><verse number="16" style="v"/>Dhe ra përmbys me fytyrë përtokë te këmbët e Jezusit, duke e falënderuar. Ky ishte samaritan.</para>
  <para style="p"><verse number="17" style="v"/>Jezusi atëherë filloi të thotë: ''A nuk u shëruan që të dhjetë? Ku janë nëntë të tjerët?</para>
  <para style="p"><verse number="18" style="v"/>A nuk gjet asnjë që të kthehet për të dhënë lavdi Perëndisë, përveç këtij të huaji?''.</para>
  <para style="p"><verse number="19" style="v"/>Dhe i tha atij: ''Çohu dhe shko; besimi yt të shëroi''.</para>
  <para style="p"><verse number="20" style="v"/>Tani kur u pyet nga farisenjtë se kur do të vinte mbretëria e Perëndisë, ai u përgjigj atyre dhe tha: ''Mbretëria e Perëndisë nuk vjen në mënyrë të dukshme;</para>
  <para style="p"><verse number="21" style="v"/>dhe as nuk do të mund të thuhet: "Ja, këtu", ose: "Ja, atje"; sepse ja, mbretëria e Perëndisë është përbrenda jush''.</para>
  <para style="p"><verse number="22" style="v"/>Pastaj u tha dishepujve të vet: ''Do të vijnë ditë kur ju do të dëshironi të shihni një nga ditët e Birit të njeriut, por nuk do ta shihni.</para>
  <para style="p"><verse number="23" style="v"/>Dhe do t'ju thonë: "Ja, është këtu" ose: "Ja, është atje", por ju mos shkoni dhe mos i ndiqni.</para>
  <para style="p"><verse number="24" style="v"/>Sepse ashtu si rrufeja, që vetëtin nga njëri skaj i qiellit te tjetri e ndriçon, kështu do të jetë edhe Biri i njeriut në ditën e tij.</para>
  <para style="p"><verse number="25" style="v"/>Por më parë i duhet të vuajë shumë dhe të hidhet poshtë nga ky brez.</para>
  <para style="p"><verse number="26" style="v"/>Dhe, ashtu siç ndodhi në kohën e Noeut, ashtu do të ndodhë edhe në ditët e Birit të njeriut.</para>
  <para style="p"><verse number="27" style="v"/>Njerëzit hanin, pinin, martonin dhe martoheshin, deri ditën kur Noeu hyri në arkë; dhe erdhi përmbytja dhe i zhduku të gjithë.</para>
  <para style="p"><verse number="28" style="v"/>Po kështu ndodhi në kohën e Lotit: njerëzit hanin, pinin, blinin, shitnin, mbillnin dhe ndërtonin;</para>
  <para style="p"><verse number="29" style="v"/>por ditën kur Loti doli nga Sodoma, ra shi zjarri e squfuri nga qielli dhe i zhduku të gjithë.</para>
  <para style="p"><verse number="30" style="v"/>Kështu do të jetë edhe atë ditë kur Biri i njeriut do të shfaqet.</para>
  <para style="p"><verse number="31" style="v"/>Në atë ditë, ai që ndodhet mbi çatinë e shtëpisë të mos zbresë në shtëpi për të marrë gjërat e tij; e po kështu ai që ndodhet në ara, të mos kthehet prapa.</para>
  <para style="p"><verse number="32" style="v"/>Kujtoni gruan e Lotit.</para>
  <para style="p"><verse number="33" style="v"/>Ai që do të kërkojë të shpëtojë jetën e vet, do ta humbasë; por ai që do ta humbasë, do ta shpëtojë.</para>
  <para style="p"><verse number="34" style="v"/>Unë po ju them: atë natë dy veta do të jenë në një shtrat; njëri do të merret dhe tjetri do të lihet.</para>
  <para style="p"><verse number="35" style="v"/>Dy gra do të bluajnë bashkë; njëra do të merret e tjetra do të lihet.</para>
  <para style="p"><verse number="36" style="v"/>Dy burra do të jenë në ara: njëri do të merret e tjetri do të lihet''.</para>
  <para style="p"><verse number="37" style="v"/>Atëherë dishepujt u përgjigjën dhe thanë: ''Ku, o Zot?'' Dhe ai u tha atyre: ''Ku të jetë trupi, atje do të mblidhen shqiponjat''.</para>
  <chapter number="18" style="c"/>
  <para style="p"><verse number="1" style="v"/>Pastaj u tha atyre edhe një shëmbëlltyrë, për të treguar se duhet të lutemi vazhdimisht pa u lodhur,</para>
  <para style="p"><verse number="2" style="v"/>duke thënë: ''Në një qytet ishte një gjykatës që nuk kishte frikë nga Perëndia dhe nuk kishte respekt për njeri.</para>
  <para style="p"><verse number="3" style="v"/>Tani po në atë qytet ishte një grua e ve që shkonte tek ai duke thënë: "Ma jep të drejtën para kundërshtarit tim".</para>
  <para style="p"><verse number="4" style="v"/>Për një farë kohe ai nuk deshi ta bënte, por pastaj tha me vete: "Megjithëse nuk kam frikë nga Perëndia dhe s'kam respekt për asnjeri,</para>
  <para style="p"><verse number="5" style="v"/>duke qenë se kjo grua e ve po vazhdon të më mërzitë, do t'ia jap të drejtën, sepse, duke më ardhur vazhdimisht, do të më rraskapitë"''.</para>
  <para style="p"><verse number="6" style="v"/>Dhe Zoti tha: ''Dëgjoni ç'thotë gjykatësi i padrejtë.</para>
  <para style="p"><verse number="7" style="v"/>Vallë Perëndia nuk do të marrë hak për të zgjedhurit e tij që i këlthasin atij ditë e natë? A do të vonojë, vallë, të ndërhyjë në favor të tyre?</para>
  <para style="p"><verse number="8" style="v"/>Po, unë ju them se ai do t'ua marrë hakun së shpejti. Po kur të vijë Biri i njeriut, a do të gjejë besim mbi tokë?''.</para>
  <para style="p"><verse number="9" style="v"/>Ai tha edhe këtë shëmbëlltyre për disa që pretendonin se ishin të drejtë dhe i përbuznin të tjerët.</para>
  <para style="p"><verse number="10" style="v"/>''Dy njerëz u ngjitën në tempull për t'u lutur; njëri ishte farise dhe tjetri tagrambledhës.</para>
  <para style="p"><verse number="11" style="v"/>Fariseu rrinte në këmbë dhe lutej në vetvete kështu: "O Perëndi, të falënderoj që nuk jam si njerëzit e tjerë, grabitqarë, të padrejtë, kurorëshkelës, dhe as si ai tagrambledhës.</para>
  <para style="p"><verse number="12" style="v"/>Unë agjëroj dy herë në javë dhe paguaj të dhjetën e gjithçkaje që kam".</para>
  <para style="p"><verse number="13" style="v"/>Kurse tagrambledhësi rrinte larg dhe as që guxonte t'i çonte sytë drejt qiellit; por rrihte kraharorin e vet duke thënë: "O Perëndi, ji i mëshirshëm ndaj mua mëkatarit".</para>
  <para style="p"><verse number="14" style="v"/>Dhe unë po ju them se ky, dhe jo tjetri, u kthye në shtëpinë e vet i shfajësuar; sepse kushdo që lartësohet do të ulet, dhe kush ulet, do të lartësohet''.</para>
  <para style="p"><verse number="15" style="v"/>I prunë edhe disa fëmijë të vegjël që t'i prekte; por dishepujt, kur panë këtë, i qortuan.</para>
  <para style="p"><verse number="16" style="v"/>Atëherë Jezusi i thirri fëmijët pranë vetes dhe tha: ''I lini fëmijët e vegjël të vijnë tek unë dhe mos i pengoni, sepse e tyre është mbretëria e Perëndisë.</para>
  <para style="p"><verse number="17" style="v"/>Në të vërtetë po ju them se ai që nuk e pranon mbretërinë e Perëndisë si një fëmijë i vogël, nuk do të hyjë atje''.</para>
  <para style="p"><verse number="18" style="v"/>Një nga krerët e pyeti duke thënë: ''Mësues i mirë, ç'duhet të bëj për të trashëguar jetën e përjetshme?''.</para>
  <para style="p"><verse number="19" style="v"/>Dhe Jezusi i tha: ''Përse më quan të mirë? Askush nuk është i mirë, përveç një të vetmi, domethënë Perëndisë.</para>
  <para style="p"><verse number="20" style="v"/>Ti i njeh urdhërimet: "Mos shkel kurorën, mos vrit, mos vidh, mos thuaj dëshmi të rrem, ndero atin tënd dhe nënën tënde"''.</para>
  <para style="p"><verse number="21" style="v"/>Dhe ai tha: ''Të gjitha këto i kam zbatuar që nga rinia''.</para>
  <para style="p"><verse number="22" style="v"/>Si e dëgjoi, Jezusi i tha: ''Të mungon akoma një gjë: shit gjithçka që ke dhe jepua të varfërve dhe do të kesh një thesar në qiell; pastaj eja e më ndiq''.</para>
  <para style="p"><verse number="23" style="v"/>Por ai, kur i dëgjoi këto gjëra, u trishtua shumë, sepse ishte shumë i pasur.</para>
  <para style="p"><verse number="24" style="v"/>Atëherë Jezusi, kur pa se ai ishte trishtuar shumë, tha: ''Sa është e vështirë për ata që kanë pasuri të hyjnë në mbretërinë e Perëndisë!</para>
  <para style="p"><verse number="25" style="v"/>Sepse është më lehtë që një deve të kalojë nëpër vrimën e gjilpërës, sesa i pasuri të hyjë në mbretërinë e Perëndisë''.</para>
  <para style="p"><verse number="26" style="v"/>Dhe ata që e dëgjonin thanë: ''Po kush, pra, mund të shpëtohet?''.</para>
  <para style="p"><verse number="27" style="v"/>Por ai tha: ''Gjëra të pamundshme për njerëzit janë të mundshme për Perëndinë''.</para>
  <para style="p"><verse number="28" style="v"/>Pastaj Pjetri tha: ''Ja, ne kemi lënë çdo gjë dhe të kemi ndjekur''.</para>
  <para style="p"><verse number="29" style="v"/>Dhe ai u tha atyre: ''Në të vërtetë po ju them se nuk ka asnjë që të ketë lënë shtëpinë ose prindërit, ose vëllezërit, ose gruan ose fëmijët, për mbretërinë e Perëndisë,</para>
  <para style="p"><verse number="30" style="v"/>që të mos marrë shumëfish në këtë kohë, dhe në kohën e ardhshme jetën e përjetshme''.</para>
  <para style="p"><verse number="31" style="v"/>Pastaj i mori me vete të dymbëdhjetët dhe u tha atyre: ''Ja, ne po ngjitemi në Jeruzalem dhe të gjitha ato që shkruan profetët për Birin e njeriut do të përmbushen.</para>
  <para style="p"><verse number="32" style="v"/>Ai, pra, do t'u dorëzohet paganëve, do të fyhet e do të poshtërohet dhe do ta pështyjnë.</para>
  <para style="p"><verse number="33" style="v"/>Dhe, pasi ta fshikullojnë, do ta vrasin, por ai do të ringjallet të tretën ditë''.</para>
  <para style="p"><verse number="34" style="v"/>Por ata nuk morën vesh asgjë nga të gjitha këto: këto fjalë për ta ishin fshehtësi dhe ata nuk kuptonin ato që u ishin thënë.</para>
  <para style="p"><verse number="35" style="v"/>Tani ndërsa ai po i afrohej Jerikos, një i verbër ishte ulur përgjatë rrugës dhe po lypte;</para>
  <para style="p"><verse number="36" style="v"/>dhe kur dëgjoi se po kalonte turma, pyeti çfarë ishte;</para>
  <para style="p"><verse number="37" style="v"/>iu përgjigjën se po kalonte Jezusi nga Nazareti.</para>
  <para style="p"><verse number="38" style="v"/>Atëherë ai bërtiti duke thënë: ''O Jezus, Bir i Davidit, ki mëshirë për mua''.</para>
  <para style="p"><verse number="39" style="v"/>Ata që ecnin përpara i bërtitën të heshtte, por ai bërtiste edhe më fort: ''O Bir i Davidit: ki mëshirë për mua''.</para>
  <para style="p"><verse number="40" style="v"/>Atëherë Jezusi ndaloi dhe urdhëroi t'ia sillnin dhe, kur ai iu afrua, e pyeti</para>
  <para style="p"><verse number="41" style="v"/>duke thëne: ''Çfarë dëshiron të bëj për ty?''. Dhe ai tha: ''Zot, të rimarr dritën e syve''.</para>
  <para style="p"><verse number="42" style="v"/>Dhe Jezusi i tha: ''Rimerr dritën e syve, Besimi yt të shëroi''.</para>
  <para style="p"><verse number="43" style="v"/>Në çast rimori dritën e syve dhe e ndiqte duke përlëvduar Perëndinë; dhe gjithë populli, kur pa këtë, i dha lavdi Perëndisë.</para>
  <chapter number="19" style="c"/>
  <para style="p"><verse number="1" style="v"/>Pastaj Jezusi hyri në Jeriko dhe po kalonte nëpër qytet;</para>
  <para style="p"><verse number="2" style="v"/>dhe ja, një njeri i quajtur Zake, i cili ishte kryetari i tagrambledhësve dhe ishte i pasur.</para>
  <para style="p"><verse number="3" style="v"/>Ai kërkonte të shihte kush ishte Jezusi, por nuk mundte për shkak të turmës, sepse ishte i shkurtër nga shtati.</para>
  <para style="p"><verse number="4" style="v"/>Atëherë rendi përpara dhe u ngjit në një fik për ta parë, sepse ai duhet të kalonte andej.</para>
  <para style="p"><verse number="5" style="v"/>Dhe kur Jezusi arriti në atë vend, i çoi sytë, e pa dhe i tha: ''Zake, zbrit shpejt poshtë, sepse sot duhet të rri në shtëpinë tënde''.</para>
  <para style="p"><verse number="6" style="v"/>Dhe ai zbriti me nxitim dhe e priti me gëzim.</para>
  <para style="p"><verse number="7" style="v"/>Kur panë këtë, të gjithë murmuritën, duke thënë: ''Ai shkoi të rrijë në shtëpinë e një njeriu mëkatar''.</para>
  <para style="p"><verse number="8" style="v"/>Por Zakeu u çua dhe i tha Zotit: ''Zot, unë po u jap të varfërve gjysmën e pasurisë sime dhe, po të kem marrë ndonjë gjë nga ndonjëri me mashtrim, do t'ia kthej katërfish''.</para>
  <para style="p"><verse number="9" style="v"/>Dhe Jezusi i tha: ''Sot në këtë shtëpi ka hyrë shpëtimi, sepse edhe ky është bir i Abrahamit.</para>
  <para style="p"><verse number="10" style="v"/>Sepse Biri i njeriut erdhi të kërkojë dhe të shpëtojë atë që kishte humbur''.</para>
  <para style="p"><verse number="11" style="v"/>Dhe, ndërsa ata po i dëgjonin këto, Jezusi vazhdoi të tregojë një shëmbëlltyrë, sepse ai ishte afër Jeruzalemit dhe ata mendonin se mbretëria e Perëndisë do të shfaqej menjëherë.</para>
  <para style="p"><verse number="12" style="v"/>Tha, pra: ''Një njeri fisnik shkoi në një vend të largët për të marrë në dorëzim një mbretëri e pastaj të kthehej.</para>
  <para style="p"><verse number="13" style="v"/>Dhe, si i thirri dhjetë shërbëtorët e vet, u dha dhjetë mina dhe u tha atyre: "Tregtoni derisa të kthehem".</para>
  <para style="p"><verse number="14" style="v"/>Por qytetarët e vet e urrenin dhe i dërguan pas një përfaqësi duke thënë: "Nuk duam që ky të mbretërojë përmbi ne".</para>
  <para style="p"><verse number="15" style="v"/>Dhe kur ai u kthye, pasi e mori në dorëzim mbretërinë, urdhëroi t'i thërresin ata shërbëtorët, të cilëve u kishte dhënë paratë për të marrë vesh sa kishte fituar secili duke tregtuar.</para>
  <para style="p"><verse number="16" style="v"/>Atëherë doli i pari dhe tha: "Zot, mina jote dha dhjetë mina të tjera";</para>
  <para style="p"><verse number="17" style="v"/>dhe ai tha: "Mirë, o shërbëtor i mirë, sepse ke qenë besnik në gjëra të vogla, merr sundimin mbi dhjetë qytete".</para>
  <para style="p"><verse number="18" style="v"/>Pastaj erdhi i dyti duke thënë: "Zot, mina jote dha edhe pesë mina";</para>
  <para style="p"><verse number="19" style="v"/>dhe ai i tha edhe këtij: "Edhe ti ji sundimtar mbi pesë qytete".</para>
  <para style="p"><verse number="20" style="v"/>Atëherë erdhi një tjetër i cili tha: "Zot, ja mina jote që e ruajta në një shami,</para>
  <para style="p"><verse number="21" style="v"/>sepse kisha frikë nga ti, që je njeri i rreptë; ti merr atë që nuk ke vënë dhe korr atë që nuk ke mbjellë".</para>
  <para style="p"><verse number="22" style="v"/>Dhe zoti i tij i tha: "Do të të gjykoj nga vetë fjalët e tua, o shërbëtor i keq; ti e dije se jam njeri i rreptë, që marr atë që nuk kam vënë dhe korr atë që nuk kam mbjellë;</para>
  <para style="p"><verse number="23" style="v"/>përse nuk e vure paranë time në bankë që, kur të kthehem, ta marr bashkë me përqindje?".</para>
  <para style="p"><verse number="24" style="v"/>Pastaj u tha të pranishmëve: "Merrjani minën dhe ia jepni atij që ka dhjetë mina".</para>
  <para style="p"><verse number="25" style="v"/>Dhe ata i thanë: "Zot, po ai ka dhjetë mina".</para>
  <para style="p"><verse number="26" style="v"/>Unë po ju them se atij që ka, do t'i jepet; por atij që s'ka do t'i hiqet edhe ajo që ka.</para>
  <para style="p"><verse number="27" style="v"/>Veç kësaj, i sillni këtu armiqtë e mi, të cilët nuk donin që unë të mbretëroja mbi ta dhe i vritni përpara meje!"''.</para>
  <para style="p"><verse number="28" style="v"/>Mbasi tha këto gjëra, ai shkoi përpara duke u ngjitur në Jeruzalem.</para>
  <para style="p"><verse number="29" style="v"/>Dhe, si iu afrua Betfagës dhe Betanisë, afër malit që quhet i Ullinjve, dërgoi dy nga dishepujt e vet,</para>
  <para style="p"><verse number="30" style="v"/>duke u thënë: ''Shkoni në fshatin përballë dhe, kur të hyni, do të gjeni aty një kërriç të lidhur, mbi të cilin nuk ka hipur kurrë njeri; zgjidheni atë dhe ma sillni.</para>
  <para style="p"><verse number="31" style="v"/>Dhe nëse ndokush ju pyet: "Përse po e zgjidhni?", u thoni atyre kështu: "Zoti ka nevojë"''.</para>
  <para style="p"><verse number="32" style="v"/>Dhe ata që ishin dërguar shkuan dhe e gjetën ashtu siç u kishte thënë.</para>
  <para style="p"><verse number="33" style="v"/>Dhe, ndërsa ata po e zgjidhnin kërriçin, të zotët e tij u thanë atyre: ''Përse po e zgjidhni kërriçin?''.</para>
  <para style="p"><verse number="34" style="v"/>Dhe ata thanë: ''Zoti ka nevojë''.</para>
  <para style="p"><verse number="35" style="v"/>Dhe e prunë, pra, te Jezusi dhe, mbasi i hidhnin rrobat e veta mbi kërriçin, e hipën Jezusin mbi të.</para>
  <para style="p"><verse number="36" style="v"/>Dhe, ndërsa ai ecte kështu përpara, ata shtronin rrobat e tyre në rrugë.</para>
  <para style="p"><verse number="37" style="v"/>Dhe kur ai iu afrua teposhtës së Malit të Ullinjve, gjithë turma e dishepujve filloi me gëzim të lavdërojë Perëndinë me zë të lartë për të gjitha veprat e pushtetshme që kishin parë,</para>
  <para style="p"><verse number="38" style="v"/>duke thënë: ''Bekuar qoftë Mbreti që po vjen në emër të Zotit; paqe në qiell dhe lavdi në vendet shumë të larta''.</para>
  <para style="p"><verse number="39" style="v"/>Dhe disa farisenj që ishin midis turmës i thanë: ''Mësues, qorto dishepujt e tu!''.</para>
  <para style="p"><verse number="40" style="v"/>Dhe ai, duke u përgjigjur, u tha atyre: ''Unë po ju them se në se këta do të heshtnin, gurët do të bërtisnin''.</para>
  <para style="p"><verse number="41" style="v"/>Dhe kur ai po afrohej, e pa qytetin dhe qau mbi të,</para>
  <para style="p"><verse number="42" style="v"/>duke thënë: ''Oh, sikur ti, pikërisht ti, të njihje të paktën në ditën tënde ato që janë te nevojshme për paqen tënde! Por tashti ato janë të fshehura për sytë e tu.</para>
  <para style="p"><verse number="43" style="v"/>Sepse përmbi ty do të vijnë ditë kur armiqtë e tu do të të qarkojnë me ledh, do të të rrethojnë dhe do të të zënë nga të gjitha anët.</para>
  <para style="p"><verse number="44" style="v"/>Dhe do të të rrëzojnë përtokë ty dhe bijtë e tu në ty; dhe s'do të lënë në ty gur mbi gur, sepse ti nuk e ke njohur kohën kur je vizituar''.</para>
  <para style="p"><verse number="45" style="v"/>Pastaj, mbasi hyri në tempull, filloi t'i dëbojë jashtë ata që shistin e blinin,</para>
  <para style="p"><verse number="46" style="v"/>duke u thënë atyre: ''Është shkruar: "Shtëpia ime është shtëpi e lutjes, por ju e bëtë shpellë kusarësh"''.</para>
  <para style="p"><verse number="47" style="v"/>Çdo ditë ai mësonte në tempull. Dhe krerët e priftërinjve, skribët dhe krerët e popullit kërkonin ta vrisnin.</para>
  <para style="p"><verse number="48" style="v"/>Dhe nuk arrinin dot të vendosnin çfarë të bënin; sepse gjithë populli e dëgjonte me vëmendje të madhe.</para>
  <chapter number="20" style="c"/>
  <para style="p"><verse number="1" style="v"/>Dhe në një nga ato ditë ndodhi që, ndërsa ai po mësonte popullin në tempull dhe predikonte ungjillin, erdhën krerët e priftërinjve dhe skribët bashkë me pleqtë,</para>
  <para style="p"><verse number="2" style="v"/>dhe i thanë: ''Na trego me ç'autoritet i bën këto gjëra; ose kush është ai që ta dha ty këtë pushtet?''.</para>
  <para style="p"><verse number="3" style="v"/>Dhe ai duke u përgjigjur, u tha atyre: ''Edhe unë do t'ju pyes një gjë dhe ju m'u përgjigjni:</para>
  <para style="p"><verse number="4" style="v"/>Pagëzimi i Gjonit vinte nga qielli apo nga njerëzit?''.</para>
  <para style="p"><verse number="5" style="v"/>Dhe ata arsyetonin në mes tyre duke thënë: ''Po të themi prej qiellit, ai do të na thotë: "Atëherë përse nuk i besuat?".</para>
  <para style="p"><verse number="6" style="v"/>Kurse po t'i themi prej njerëzve, gjithë populli do të na vrasë me gurë, sepse ai është i bindur se Gjoni ishte një profet''.</para>
  <para style="p"><verse number="7" style="v"/>Prandaj u përgjigjen se nuk dinin nga vinte.</para>
  <para style="p"><verse number="8" style="v"/>Atëherë Jezusi u tha atyre: ''As unë nuk po ju them me ç'pushtet i bëj këto gjëra''.</para>
  <para style="p"><verse number="9" style="v"/>Pastaj filloi t'i tregojë popullit këtë shëmbëlltyrë: ''Një njeri mbolli një vresht, ua besoi disa vreshtarëve dhe iku larg për një kohë të gjatë.</para>
  <para style="p"><verse number="10" style="v"/>Në kohën e të vjelave, dërgoi një shërbëtor tek ata vreshtarë që t'i jepnin pjesën e vet nga prodhimi i vreshtit; por vreshtarët e rrahën atë dhe e kthyen duarbosh.</para>
  <para style="p"><verse number="11" style="v"/>Ai dërgoi përsëri një shërbëtor tjetër; por ata, pasi e rrahën dhe e shanë edhe atë, e kthyen duarbosh.</para>
  <para style="p"><verse number="12" style="v"/>Ai dërgoi edhe një të tretë, por ata e plagosën edhe atë dhe e përzunë.</para>
  <para style="p"><verse number="13" style="v"/>Atëherë i zoti i vreshtit tha: "Çfarë duhet të bëj? Do të dërgoj djalin tim të dashur. Ndoshta, duke e parë atë, do ta respektojnë!".</para>
  <para style="p"><verse number="14" style="v"/>Por vreshtarët, kur e panë, thanë midis tyre: "Ky është trashëgimtari; ejani e ta vrasim që trashëgimia të na mbetet neve".</para>
  <para style="p"><verse number="15" style="v"/>Kështu e nxorën jashtë vreshtit dhe e vranë. Ç'do t'u bëjë, pra, këtyre, i zoti i vreshtit?</para>
  <para style="p"><verse number="16" style="v"/>Ai do të vijë, do t'i vrasë ata vreshtarë dhe do t'ua japë vreshtin të tjerëve''. Por ata, kur e dëgjuan këtë, thanë: ''Kështu mos qoftë''.</para>
  <para style="p"><verse number="17" style="v"/>Atëherë Jezusi, duke i shikuar në fytyrë, tha: ''Ç'është, pra, ajo që është shkruar: "Guri që ndërtuesit e kanë hedhur poshtë u bë guri i qoshes"?</para>
  <para style="p"><verse number="18" style="v"/>Kushdo që do të bjerë mbi këtë gur do të bëhet copë-copë, dhe ai mbi të cilin do të bjerë guri, do të dërrmohet''.</para>
  <para style="p"><verse number="19" style="v"/>Në këtë moment, krerët e priftërinjve dhe skribët kërkuan të vënë dorë në të, sepse e morën vesh se ai e kishte treguar atë shëmbëlltyrë për ata, por kishin frikë nga populli.</para>
  <para style="p"><verse number="20" style="v"/>Ata e përgjonin me kujdes dhe i dërguan disa spiunë të cilët, duke u paraqitur si njerëz të drejtë, ta zinin në gabim në ndonjë ligjëratë dhe pastaj t'ia dorëzonin pushtetit dhe autoritetit të guvernatorit.</para>
  <para style="p"><verse number="21" style="v"/>Këta e pyetën duke thënë: ''Mësues ne e dimë se ti flet dhe mëson drejt dhe që nuk je aspak i anshëm, por mëson rrugën e Perëndisë në të vërtetë.</para>
  <para style="p"><verse number="22" style="v"/>A është e lejueshme për ne t'i paguajmë taksë Cezarit apo jo?''.</para>
  <para style="p"><verse number="23" style="v"/>Por ai, duke e kuptuar ligësinë e tyre, u tha atyre: ''Përse më provokoni?</para>
  <para style="p"><verse number="24" style="v"/>Më tregoni një denar: e kujt është fytyra dhe mbishkrimi që ka?''. Dhe ata, duke përgjigjur, thanë: ''E Cezarit''.</para>
  <para style="p"><verse number="25" style="v"/>Atëherë ai u tha atyre: ''I jepni, pra, Cezarit atë që i përket Cezarit, dhe Perëndisë atë që është e Perëndisë''.</para>
  <para style="p"><verse number="26" style="v"/>Dhe nuk mundën ta zënë në gabim në ligjëratën e tij përpara popullit dhe, të habitur nga përgjigjja e tij, heshtën.</para>
  <para style="p"><verse number="27" style="v"/>Pastaj iu afruan disa saducenj, të cilët mohojnë se ka ringjallje, dhe e pyetën,</para>
  <para style="p"><verse number="28" style="v"/>duke thënë: ''Mësues, Moisiu na la të shkruar që, nëse vëllai i dikujt vdes kishte grua dhe vdiq pa lënë fëmijë, i vëllai ta marrë gruan e tij dhe t'i ngjallë pasardhës vëllait të vet.</para>
  <para style="p"><verse number="29" style="v"/>Tashti, ishin shtatë vëllezër; i pari u martua dhe vdiq pa lënë fëmijë.</para>
  <para style="p"><verse number="30" style="v"/>I dyti e mori për grua dhe vdiq edhe ai pa lënë fëmijë.</para>
  <para style="p"><verse number="31" style="v"/>E mori pastaj i treti; dhe kështu që të shtatë vdiqën pa lënë fëmijë.</para>
  <para style="p"><verse number="32" style="v"/>Dhe pas tyre vdiq edhe gruaja.</para>
  <para style="p"><verse number="33" style="v"/>Atëherë, në ringjallje, e kujt do të jetë grua? Sepse që të shtatë e patën grua''.</para>
  <para style="p"><verse number="34" style="v"/>Dhe Jezusi, duke u përgjigjur, tha atyre: ''Bijtë e kësaj bote martohen dhe martojnë;</para>
  <para style="p"><verse number="35" style="v"/>por ata që do të gjenden të denjë të kenë pjesë në botën tjetër dhe në ringjalljen e të vdekurve, nuk martohen dhe nuk martojnë;</para>
  <para style="p"><verse number="36" style="v"/>ata as nuk mund të vdesin më, sepse janë si engjëjt dhe janë bij të Perëndisë, duke qenë bij të ringjalljes.</para>
  <para style="p"><verse number="37" style="v"/>Dhe se të vdekurit do të ringjallen, e ka deklaruar vetë Moisiu te ferrishtja, kur e quan Zot, Perëndinë e Abrahamit, Perëndinë e Isakut dhe Perëndinë e Jakobit.</para>
  <para style="p"><verse number="38" style="v"/>Ai nuk është perëndi i të vdekurve, por i të gjallëve, sepse të gjithë jetojnë për të''.</para>
  <para style="p"><verse number="39" style="v"/>Atëherë disa skribë morën fjalën dhe thanë: ''Mësues, mirë fole''.</para>
  <para style="p"><verse number="40" style="v"/>Dhe nuk guxuan më t'i bëjnë asnjë pyetje.</para>
  <para style="p"><verse number="41" style="v"/>Dhe ai i tha atyre: ''Vallë, si thonë se Krishti është Bir i Davidit?</para>
  <para style="p"><verse number="42" style="v"/>Vetë Davidi, në librin e Psalmeve, thotë: "Zoti i tha Zotit tim: Ulu në të djathtën time,</para>
  <para style="p"><verse number="43" style="v"/>derisa unë t'i vë armiqtë e tu si stol të këmbëve të tua".</para>
  <para style="p"><verse number="44" style="v"/>Davidi, pra, e quan Zot; si mund të jetë bir i tij?''.</para>
  <para style="p"><verse number="45" style="v"/>Dhe, ndërsa gjithë populli po e dëgjonte, ai u tha dishepujve të vet:</para>
  <para style="p"><verse number="46" style="v"/>''Ruhuni nga skribët, të cilët shëtisin me kënaqësi me rroba të gjata, duan t'i përshëndesin nëpër sheshe, të jenë në vendet e para në sinagoga dhe në kryet e vendit nëpër gosti;</para>
  <para style="p"><verse number="47" style="v"/>ata gllabërojnë shtëpitë e te vejave dhe, për t'u dukur, bëjnë lutje të gjata. Ata do të marrin një dënim më të rëndë''.</para>
  <chapter number="21" style="c"/>
  <para style="p"><verse number="1" style="v"/>Pastaj Jezusi i çoi sytë dhe pa pasanikët që qitnin dhuratat e tyre në arkën e thesarit,</para>
  <para style="p"><verse number="2" style="v"/>dhe pa edhe një të ve të varfër që qiti dy pare të vogla</para>
  <para style="p"><verse number="3" style="v"/>dhe tha: ''Në të vërtetë po ju them se kjo e ve e varfër ka qitur më shumë se gjithë të tjerët.</para>
  <para style="p"><verse number="4" style="v"/>Sepse të gjithë këta dhanë nga tepricat e pasurisë së tyre për shtëpinë e Perëndisë, kurse ajo, në varfërinë e vet, dha gjithçka që kishte për të jetuar''.</para>
  <para style="p"><verse number="5" style="v"/>Pastaj, kur disa po flisnin për tempullin dhe vinin në pah se ishte i stolisur me gurë të bukur dhe me oferta, ai tha:</para>
  <para style="p"><verse number="6" style="v"/>''Nga të gjitha këto gjëra që ju admironi, do të vijnë ditët kur nuk do të mbetet gur mbi gur pa u rrënuar''.</para>
  <para style="p"><verse number="7" style="v"/>Atëherë ata e pyetën duke thënë: ''Mësues, kur do të ndodhin këto dhe cila do të jetë shenja se këto janë duke u kryer?''.</para>
  <para style="p"><verse number="8" style="v"/>Dhe ai tha: ''Ruhuni se mos ju mashtrojnë, sepse shumë veta do të vijnë në emrin tim duke thënë: "Unë jam", dhe: "Erdhi koha". Mos shkoni, pra, pas tyre.</para>
  <para style="p"><verse number="9" style="v"/>Dhe kur të dëgjoni të flitet për luftëra e për trazira, mos u trembni, sepse të gjitha këto duhet të ndodhin më parë, por mbarimi nuk do të vijë menjëherë''.</para>
  <para style="p"><verse number="10" style="v"/>Atëherë u tha atyre: ''Do të ngrihet kombi kundër kombit; dhe mbretëria kundër mbretërisë;</para>
  <para style="p"><verse number="11" style="v"/>do të ngjajnë tërmete të mëdha, zi buke dhe murtaja në vende të ndryshme; do të ndodhin edhe dukuri të llahtarshme dhe shenja të mëdha nga qielli.</para>
  <para style="p"><verse number="12" style="v"/>Por, para të gjitha këtyre gjërave, do të vënë dorë mbi ju dhe do t'ju përndjekin dhe do t'ju dorëzojnë në sinagoga e do t'ju futin në burg; dhe do t'ju nxjerrin përpara mbretërve dhe guvernatorëve për shkak të emrit tim,</para>
  <para style="p"><verse number="13" style="v"/>por kjo do t'ju japë rastin që të dëshmoni.</para>
  <para style="p"><verse number="14" style="v"/>Ta vini, pra, në zemrën tuaj që të mos mendoni më parë se si do përgjigjeni për t'u mbrojtur,</para>
  <para style="p"><verse number="15" style="v"/>sepse unë do t'ju jap një gojë e një dituri të tillë të cilën të gjithë kundërshtarët tuaj nuk do të jenë në gjendje ta kundërshtojnë ose t'i rezistojnë.</para>
  <para style="p"><verse number="16" style="v"/>Dhe ju madje do t'ju tradhtojnë edhe prindërit, dhe vëllezërit, dhe farefisi dhe miqtë; dhe disa prej jush do t'i vrasin.</para>
  <para style="p"><verse number="17" style="v"/>Dhe të gjithë do t'ju urrejnë për shkak të emrit tim.</para>
  <para style="p"><verse number="18" style="v"/>Por as edhe një fije floku e kokës suaj nuk do t'ju humbasë.</para>
  <para style="p"><verse number="19" style="v"/>Me durimin tuaj ju do t'i fitoni shpirtrat tuaj''.</para>
  <para style="p"><verse number="20" style="v"/>''Dhe kur do të shikoni Jeruzalemin të rrethuar nga ushtritë, ta dini se shkretimi i saj është afër.</para>
  <para style="p"><verse number="21" style="v"/>Atëherë ata që janë në Jude, të ikin në male; dhe ata që janë në qytet të largohen; dhe ata që janë në fushë të mos hyjnë në të.</para>
  <para style="p"><verse number="22" style="v"/>Sepse ato janë ditë të hakmarrjes, që të përmbushen të gjitha ato gjëra që janë shkruar.</para>
  <para style="p"><verse number="23" style="v"/>Mjerë gratë shtatzëna dhe ato që mëndin në ato ditë, sepse do të ketë mjerim të madh në vend dhe mëri mbi këtë popull.</para>
  <para style="p"><verse number="24" style="v"/>Dhe ata do të bien nga tehu i shpatës, do t'i çojnë robër ndër të gjitha kombet, dhe Jeruzalemin do ta shkelin paganët, derisa të plotësohen kohët e paganëve''.</para>
  <para style="p"><verse number="25" style="v"/>''Dhe do të ketë shenja në diell, në hënë dhe në yje, dhe mbi tokë ankth popujsh, në përhumbjen prej gjëmës së detit dhe të valëve të tij;</para>
  <para style="p"><verse number="26" style="v"/>njerëzit do të mpaken nga frika dhe nga pritja se çfarë do ta pllakosë botën, sepse fuqitë qiellore do të lëkunden.</para>
  <para style="p"><verse number="27" style="v"/>Atëherë do të shohin Birin e njeriut duke ardhur mbi një re, me fuqi dhe lavdi të madhe.</para>
  <para style="p"><verse number="28" style="v"/>Dhe kur këto të fillojnë të ndodhin, shikoni lart dhe ngrini kokat tuaja, sepse çlirimi juaj është afër''.</para>
  <para style="p"><verse number="29" style="v"/>Pastaj u tha atyre një shëmbëlltyrë: ''Vini re fikun dhe të gjitha pemët.</para>
  <para style="p"><verse number="30" style="v"/>Kur ata nisin e mugullojnë, duke i parë, ju vete e kuptoni se vera është afër;</para>
  <para style="p"><verse number="31" style="v"/>kështu edhe ju, kur do të shikoni se po ndodhin këto, ta dini se mbretëria e Perëndisë është afër.</para>
  <para style="p"><verse number="32" style="v"/>Në të vërtetë unë po ju them se nuk do të kalojë ky brez, derisa të gjitha këto gjëra të kenë ndodhur.</para>
  <para style="p"><verse number="33" style="v"/>Qielli dhe toka do të kalojnë, por fjalët e mia nuk do të kalojnë''.</para>
  <para style="p"><verse number="34" style="v"/>''Tani kini kujdes që zemrat tuaja të mos rëndohen nga të llupurit, nga të dehurit dhe nga preokupimet e kësaj jete; që ajo ditë të mos ju zërë në befasi.</para>
  <para style="p"><verse number="35" style="v"/>Sepse do të vijë si një lak mbi të gjithë ata që banojnë mbi faqen e mbarë dheut.</para>
  <para style="p"><verse number="36" style="v"/>Prandaj, rrini zgjuar dhe lutuni kurdoherë që të çmoheni të denjë të shpëtoni nga të gjitha ato që do të ngjasin dhe të dilni para Birit të njeriut''.</para>
  <para style="p"><verse number="37" style="v"/>Gjatë ditës ai mësonte në tempull, dhe natën dilte dhe e kalonte jashtë, në malin e Ullinjve.</para>
  <para style="p"><verse number="38" style="v"/>Dhe gjithë populli, herët në mëngjes, erdhi tek ai në tempull për ta dëgjuar.</para>
  <chapter number="22" style="c"/>
  <para style="p"><verse number="1" style="v"/>Ndërkaq po afrohej festa e të Ndormëve, që quhet Pashkë.</para>
  <para style="p"><verse number="2" style="v"/>Dhe krerët e priftërinjve e skribët kërkonin mënyrën se si ta vrisnin, sepse kishin frikë nga populli.</para>
  <para style="p"><verse number="3" style="v"/>Atëherë Satani hyri në Judën, i mbiquajtur Iskariot, që ishte një nga të dymbëdhjetët.</para>
  <para style="p"><verse number="4" style="v"/>Kështu ai shkoi të merret vesh me krerët e priftërinjve e dhe me krerët e rojës për mënyrën se si do ta tradhtonte.</para>
  <para style="p"><verse number="5" style="v"/>Ata u gëzuan dhe i premtuan t'i japin para.</para>
  <para style="p"><verse number="6" style="v"/>Dhe ai pranoi dhe kërkonte rastin e volitshëm për t'ua dorëzuar pa qenë e pranishme turma.</para>
  <para style="p"><verse number="7" style="v"/>Tani erdhi dita e të Ndormëve, kur duhet therur flijimi i Pashkës.</para>
  <para style="p"><verse number="8" style="v"/>Dhe Jezusi dërgoi Pjetrin dhe Gjonin duke u thënë: ''Shkoni e na bëni gati Pashkën, që ne ta hamë''.</para>
  <para style="p"><verse number="9" style="v"/>Dhe ata e thanë: ''Ku dëshiron ta përgatisim?''.</para>
  <para style="p"><verse number="10" style="v"/>Atëherë ai tha atyre: ''Ja, kur të hyni në qytet, do t'ju dalë përpara një njeri që mban një brokë uji; ndiqeni në shtëpinë ku ai do të hyjë.</para>
  <para style="p"><verse number="11" style="v"/>I thoni të zotit të shtëpisë: "Mësuesi të çon fjalë: Ku është salla, në të cilën mund të ha Pashkën bashkë me dishepujt e mi?".</para>
  <para style="p"><verse number="12" style="v"/>Atëherë ai do t'ju tregojë një sallë të madhe të shtruar; aty do të bëni përgatitjet''.</para>
  <para style="p"><verse number="13" style="v"/>Ata shkuan, pra, dhe gjetën ashtu siç u tha dhe përgatitën Pashkën.</para>
  <para style="p"><verse number="14" style="v"/>Dhe, kur erdhi ora, ai u ul në tryezë dhe bashkë me të dymbëdhjetë apostujt.</para>
  <para style="p"><verse number="15" style="v"/>Atëherë ai u tha atyre: ''Kam pasur dëshirë të madhe ta ha këtë Pashkë bashkë me ju, para se të vuaj,</para>
  <para style="p"><verse number="16" style="v"/>sepse po ju them se nuk do të ha më të tillë derisa ajo të plotësohet në mbretërinë e Perëndisë''.</para>
  <para style="p"><verse number="17" style="v"/>Pastaj mori kupën, falënderoi, dhe tha: ''Merreni këtë dhe ndajeni midis jush,</para>
  <para style="p"><verse number="18" style="v"/>sepse unë po ju them se nuk do të pi më nga fryti i hardhisë derisa të vijë mbretëria e Perëndisë''.</para>
  <para style="p"><verse number="19" style="v"/>Pastaj mori bukën, falënderoi, e theu dhe ua dha atyre duke thënë: ''Ky është trupi im, që është dhënë për ju; bëni këtë në përkujtimin tim''.</para>
  <para style="p"><verse number="20" style="v"/>Po kështu, pas darkës, mori kupën duke thënë: ''Kjo kupë është besëlidhja e re në gjakun tim, që është derdhur për ju.</para>
  <para style="p"><verse number="21" style="v"/>Por ja, dora e atij që më tradhton është me mua mbi tryezë.</para>
  <para style="p"><verse number="22" style="v"/>Sigurisht Biri i njeriut shkon, siç është caktuar, por mjerë ai njeri me anë të cilit është tradhtuar!''.</para>
  <para style="p"><verse number="23" style="v"/>Atëherë ata filluan ta pyesin njëri-tjetrin se kush nga ata do ta bënte këtë gjë.</para>
  <para style="p"><verse number="24" style="v"/>Dhe midis tyre lindi edhe një grindje se cili nga ata duhej të konsiderohej më i madhi.</para>
  <para style="p"><verse number="25" style="v"/>Por Jezusi u tha atyre: ''Mbretërit e kombeve i sundojnë ato, dhe ata që ushtrojnë pushtet mbi to quhen bamirës.</para>
  <para style="p"><verse number="26" style="v"/>Por me ju mos qoftë kështu; madje më i madhi ndër ju le të jetë si më i vogli dhe ai që drejton si ai që shërben.</para>
  <para style="p"><verse number="27" style="v"/>Në fakt kush është më i madh: ai që është në tryezë apo ai që shërben? Vallë, a s'është ai që rri në tryezë? E pra, unë jam midis jush porsi ai që shërben.</para>
  <para style="p"><verse number="28" style="v"/>Ju jeni ata që qëndruat me mua në sprovat e mia.</para>
  <para style="p"><verse number="29" style="v"/>Dhe unë ju caktoj mbretërinë ashtu si ma ka caktuar mua Ati im,</para>
  <para style="p"><verse number="30" style="v"/>që ju të hani e të pini në tryezën time, në mbretërinë time, dhe të uleni mbi frone për të gjykuar të dymbëdhjetë fiset e Izraelit.</para>
  <para style="p"><verse number="31" style="v"/>Edhe Zoti tha: ''Simon, Simon, ja, Satani ka kërkuar t'ju shoshë ashtu siç shoshet gruri.</para>
  <para style="p"><verse number="32" style="v"/>Por unë jam lutur për ty, që besimi yt të mos mpaket; dhe ti, kur të jesh kthyer, forco vëllezërit e tu''.</para>
  <para style="p"><verse number="33" style="v"/>Por ai tha: ''Zot, unë jam gati të shkoj bashkë me ty edhe në burg edhe në vdekje''.</para>
  <para style="p"><verse number="34" style="v"/>Por Jezusi tha: ''Pjetër, unë të them se sot gjeli nuk do të këndojë, para se ti të kesh mohuar tri herë se më njeh''.</para>
  <para style="p"><verse number="35" style="v"/>Pastaj u tha atyre: ''Kur ju dërgova pa trasta, pa thes dhe pa sandale, vallë a ju mungoi gjë?''. Dhe ata thanë: ''Asgjë''.</para>
  <para style="p"><verse number="36" style="v"/>U tha, pra, atyre: ''Po tani, kush ka një trastë le ta marrë me vete, dhe po kështu thesin; dhe kush nuk ka shpatë, le të shesë rrobën e vet e ta blejë një.</para>
  <para style="p"><verse number="37" style="v"/>Sepse unë po ju them se çfarë është shkruar duhet të plotësohet ende në mua: "Dhe ai është radhitur ndër keqbërësit". Sepse ato gjëra që janë shkruar për mua do të kenë kryerjen e tyre''.</para>
  <para style="p"><verse number="38" style="v"/>Atëherë ata thanë: ''Zot, ja këtu dy shpata''. Por ai u tha atyre ''Mjaft!''.</para>
  <para style="p"><verse number="39" style="v"/>Pastaj Jezusi doli dhe shkoi si zakonisht në malin e Ullinjve, dhe edhe dishepujt e tij e ndiqnin.</para>
  <para style="p"><verse number="40" style="v"/>Kur arriti në vend, u tha atyre: ''Lutuni që të mos hyni në tundim''.</para>
  <para style="p"><verse number="41" style="v"/>Dhe u largua prej tyre, aq sa mund të hidhet një gur, dhe ra në gjunjë dhe lutej,</para>
  <para style="p"><verse number="42" style="v"/>duke thënë: ''O Atë, po të duash, largoje këtë kupë nga unë! Megjithatë mos u bëftë vullneti im, por yti''.</para>
  <para style="p"><verse number="43" style="v"/>Atëherë iu shfaq një engjëll nga qielli për t'i dhënë forcë.</para>
  <para style="p"><verse number="44" style="v"/>Dhe ai, duke qenë në agoni, lutej edhe më fort; dhe djersa e tij po i bëhej si gjak i mpiksur që bie për tokë.</para>
  <para style="p"><verse number="45" style="v"/>Si u çua pastaj nga lutja, erdhi te dishepujt e vet dhe i gjeti që flinin nga trishtimi,</para>
  <para style="p"><verse number="46" style="v"/>dhe u tha atyre: ''Pse po flini? Çohuni dhe lutuni që të mos hyni në tundim''.</para>
  <para style="p"><verse number="47" style="v"/>Ndërsa ai ende po fliste, ja një turmë; dhe ai që quhej Judë, një nga të dymbëdhjetët, i printe dhe iu afrua Jezusit për ta puthur.</para>
  <para style="p"><verse number="48" style="v"/>Dhe Jezusi i tha: ''Judë, ti po e tradhton Birin e njeriut me një puthje?''.</para>
  <para style="p"><verse number="49" style="v"/>Atëherë ata që ishin përreth tij, duke parë çfarë do të ndodhte, i thanë: ''Zot, a t'u biem me shpatë?''.</para>
  <para style="p"><verse number="50" style="v"/>Dhe një nga ata i ra shërbëtorit të kryepriftit dhe ia preu veshin e djathtë.</para>
  <para style="p"><verse number="51" style="v"/>Por Jezusi, duke u përgjigjur, tha: ''Lëreni, mjaft kështu''. Dhe si e preku veshin e atij njeriu, e shëroi.</para>
  <para style="p"><verse number="52" style="v"/>Pastaj Jezusi u tha krerëve të priftërinjve, krerëve të rojeve të tempullit dhe pleqve që kishin ardhur kundër tij: ''Keni dalë kundër meje me shpata dhe me shkopinj si kundër një kusari?</para>
  <para style="p"><verse number="53" style="v"/>Kur unë çdo ditë isha me ju në tempull, ju nuk vutë dorë kurrë mbi mua; por kjo është ora juaj dhe pushteti i errësirës''.</para>
  <para style="p"><verse number="54" style="v"/>Mbasi e kapën, e çuan dhe e shtinë në shtëpinë e kryepriftit. Dhe Pjetri e ndiqte nga larg.</para>
  <para style="p"><verse number="55" style="v"/>Kur ata ndezën një zjarr në mes të oborrit dhe u ulën rreth tij, Pjetri u ul midis tyre.</para>
  <para style="p"><verse number="56" style="v"/>Një shërbëtore e pa ulur pranë zjarrit, e shikoi me vëmendje dhe tha: ''Edhe ky ishte me të''.</para>
  <para style="p"><verse number="57" style="v"/>Por ai e mohoi duke thënë: ''O grua, nuk e njoh''.</para>
  <para style="p"><verse number="58" style="v"/>Pak më vonë e pa një tjetër dhe tha: ''Edhe ti je nga ata''. Por Pjetri tha: ''O njeri, nuk jam''.</para>
  <para style="p"><verse number="59" style="v"/>Mbasi kaloi rreth një orë, një tjetër pohoi me këmbëngulje duke thënë: ''Në të vërtetë edhe ky ishte bashkë me të, sepse është galileas''.</para>
  <para style="p"><verse number="60" style="v"/>Por Pjetri tha: ''O njeri, s'di ç'po thua''. Dhe menjëherë, ndërsa ai ende po fliste, këndoi gjeli.</para>
  <para style="p"><verse number="61" style="v"/>Dhe Zoti u kthye, dhe e shikoi Pjetrin. Dhe Pjetrit iu kujtua fjala që i kishte thënë Zoti: ''Para se të këndojë gjeli, ti do të më mohosh tri herë''.</para>
  <para style="p"><verse number="62" style="v"/>Atëherë Pjetri doli përjashta dhe qau me hidhërim.</para>
  <para style="p"><verse number="63" style="v"/>Ndërkaq njerëzit që e mbanin Jezusin e përqeshnin dhe e rrihnin.</para>
  <para style="p"><verse number="64" style="v"/>Dhe, mbasi ia mbuluan sytë, i binin në fytyrë dhe e pyetnin duke thënë: "Profetizo, kush është ai që të ra?".</para>
  <para style="p"><verse number="65" style="v"/>Dhe duke blasfemuar thoshin shumë gjëra të tjera kundër tij.</para>
  <para style="p"><verse number="66" style="v"/>Dhe, kur u bë ditë, u mblodhën pleqtë e popullit, kryepriftërinjtë dhe skribët dhe e çuan në sinedrin e tyre, duke thënë:</para>
  <para style="p"><verse number="67" style="v"/>''Në se ti je Krishti, na e thuaj''. Por ai u tha atyre: ''Edhe sikur t'jua thosha, nuk do ta besonit.</para>
  <para style="p"><verse number="68" style="v"/>Edhe sikur t'ju pyesja, ju nuk do të më përgjigjeshit dhe as nuk do të më linit të shkoja.</para>
  <para style="p"><verse number="69" style="v"/>Por tash e tutje Biri i njeriut do të ulet në të djathtën e fuqisë së Perëndisë''.</para>
  <para style="p"><verse number="70" style="v"/>Atëherë të gjithë thanë: ''Je ti, pra, Biri i Perëndisë?''. Dhe ai u tha atyre: ''Ju thoni se unë jam''.</para>
  <para style="p"><verse number="71" style="v"/>Atëherë të gjithë thanë: ''Je ti, pra, Biri i Perëndisë?''. Dhe ai u tha atyre: ''Ju thoni se unë jam''.</para>
  <chapter number="23" style="c"/>
  <para style="p"><verse number="1" style="v"/>Atëherë u ngrit gjithë asambleja dhe e çuan te Pilati.</para>
  <para style="p"><verse number="2" style="v"/>Dhe filluan ta paditin duke thënë: ''Këtë ne e gjetëm që përmbyste kombin tonë dhe ndalonte t'i jepeshin taksa Cezarit, duke u vetëquajtur një mbret, Krishti''.</para>
  <para style="p"><verse number="3" style="v"/>Atëherë Pilati e pyeti duke thënë: ''A je ti mbreti i judenjve?''. Dhe Jezusi iu përgjigj dhe tha: ''Ti po thua''.</para>
  <para style="p"><verse number="4" style="v"/>Pilati u tha atëherë krerëve të priftërinjve dhe popullit: ''Unë nuk po gjej asnjë faj te ky njeri''.</para>
  <para style="p"><verse number="5" style="v"/>Por ata ngulnin këmbë, duke thënë: ''Ai po ngre popullin në kryengritje duke mësuar në mbarë Judenë, që nga Galileja e deri këtu''.</para>
  <para style="p"><verse number="6" style="v"/>Atëherë Pilati, kur dëgjoi se u fol për Galilenë, pyeti në se ai njeri ishte galileas.</para>
  <para style="p"><verse number="7" style="v"/>Dhe kur mori vesh se ai i takonte juridiksionit të Herodit, e dërgoi te Herodi, i cili, ndër ato ditë, ndodhej edhe ai në Jeruzalem.</para>
  <para style="p"><verse number="8" style="v"/>Kur Herodi pa Jezusin, u gëzua shumë; prej shumë kohësh ai donte ta shihte, sepse kishte dëgjuar shumë për të dhe shpresonte të shihte ndonjë mrekulli të kryer prej tij.</para>
  <para style="p"><verse number="9" style="v"/>Ai i drejtoi shumë pyetje, por Jezusi nuk u përgjigj fare.</para>
  <para style="p"><verse number="10" style="v"/>Ndërkaq krerët e priftërinjve dhe skribët rrinin aty dhe e paditnin me furi.</para>
  <para style="p"><verse number="11" style="v"/>Atëherë Herodi, me ushtarët e vet, mbasi e fyeu dhe e talli, e veshi me një rrobë të shkëlqyeshme dhe ia riktheu Pilatit.</para>
  <para style="p"><verse number="12" style="v"/>Atë ditë Herodi dhe Pilati u bënë miq me njëri-tjetrin, ndërsa më parë ishin armiq.</para>
  <para style="p"><verse number="13" style="v"/>Atëherë Pilati, mblodhi krerët e priftërinjve, kryetarët dhe popullin,</para>
  <para style="p"><verse number="14" style="v"/>dhe u tha atyre: ''Ju më prutë këtë njeri si çoroditës të popullit; dhe ja, unë, pasi e hetova para jush, nuk kam gjetur tek ai asnjë nga fajet për të cilat ju e paditni,</para>
  <para style="p"><verse number="15" style="v"/>dhe as Herodi, sepse na e ktheu përsëri te ne; në fakt ai s'ka bërë asgjë që të meritojë vdekjen.</para>
  <para style="p"><verse number="16" style="v"/>Prandaj, pasi ta fshikullojnë, do ta lëshoj''.</para>
  <para style="p"><verse number="17" style="v"/>Tani me rastin e festës së Pashkës qeveritari duhet të lironte dikë.</para>
  <para style="p"><verse number="18" style="v"/>Por ata, të gjithë njëzëri, bërtitën duke thënë: ''Vraje këtë dhe na liro Baraban''.</para>
  <para style="p"><verse number="19" style="v"/>Ky ishte hedhur në burg për një trazirë të bërë në qytet dhe për vrasje.</para>
  <para style="p"><verse number="20" style="v"/>Prandaj Pilati, duke dashur të lëshojë Jezusin, u foli përsëri.</para>
  <para style="p"><verse number="21" style="v"/>Por ata bërtitnin duke thënë: ''Kryqëzoje!''.</para>
  <para style="p"><verse number="22" style="v"/>Për të tretën herë ai u tha atyre: ''Po ç'të keqe bëri ky? Unë nuk gjeta në të asnjë faj që të meritojë vdekjen. Prandaj, pasi ta fshikullojnë, do ta lëshoj''.</para>
  <para style="p"><verse number="23" style="v"/>Por ata ngulnin këmbë me britma te mëdha duke kërkuar që ta kryqëzonin; dhe britmat e tyre dhe të krerëve të priftërinjve u bënë mbisunduese.</para>
  <para style="p"><verse number="24" style="v"/>Atëherë Pilat vendosi që të bëhej çka ata kërkonin.</para>
  <para style="p"><verse number="25" style="v"/>Dhe ua lëshoi atë që qe burgosur për trazirë dhe vrasje dhe që ata e kishin kërkuar; dhe Jezusin ia dorëzoi vullnetit të tyre.</para>
  <para style="p"><verse number="26" style="v"/>Ndërsa po e çonin, kapën njëfarë Simoni nga Kirena, që po kthehej nga fusha, e ngarkuan me kryqin që ta mbarte pas Jezusit.</para>
  <para style="p"><verse number="27" style="v"/>Dhe e ndiqte një turmë e madhe populli dhe disa gra që hidhëroheshin dhe vajtonin për të.</para>
  <para style="p"><verse number="28" style="v"/>Por Jezusi u kthye nga ato dhe u tha: ''O bija të Jeruzalemit, mos qani për mua, por qani për veten tuaj dhe për fëmijët tuaj.</para>
  <para style="p"><verse number="29" style="v"/>Sepse ja, do të vijnë ditët kur do të thuhet: "Lum gratë shterpa dhe lum barqet që nuk kanë pjellë dhe gjinjtë që nuk kanë mëndur!".</para>
  <para style="p"><verse number="30" style="v"/>Atëherë do të fillojnë t'u thonë maleve: "Bini përmbi ne!", dhe kodrave: "Na mbuloni!".</para>
  <para style="p"><verse number="31" style="v"/>Sepse, në se bëhet kështu me drurin e njomë, ç'do të bëhet me të thatin?".</para>
  <para style="p"><verse number="32" style="v"/>Dhe dy të tjerë, që ishin keqbërës, i prunë bashkë me të, për t'i vrarë.</para>
  <para style="p"><verse number="33" style="v"/>Dhe kur arritën në vendin që quhet ''Kafka'', aty e kryqëzuan atë dhe keqbërësit, njërin në të djathtë dhe tjetri në të majtë.</para>
  <para style="p"><verse number="34" style="v"/>Dhe Jezusi tha: ''O Atë, fali ata sepse nuk dinë ç'bëjnë''. Pastaj, pasi i ndanë rrobat e tij, hodhën short.</para>
  <para style="p"><verse number="35" style="v"/>Dhe populli rrinte aty për të parë; dhe kryetarët me popullin e përqeshnin, duke thënë: ''Ai i shpëtoi të tjerët, le të shpëtojë veten, po qe se me të vërtetë është Krishti, i zgjedhuri i Perëndisë''.</para>
  <para style="p"><verse number="36" style="v"/>Edhe ushtarët e tallnin, duke iu afruar dhe duke i ofruar uthull,</para>
  <para style="p"><verse number="37" style="v"/>dhe duke thënë: ''Nëse ti je mbreti i judenjve, shpëto veten''.</para>
  <para style="p"><verse number="38" style="v"/>Përveç kësaj përmbi kryet e tij ishte një mbishkrim me shkronja greke, latine dhe hebraike: "KY ËSHTË MBRETI I JUDENJVE".</para>
  <para style="p"><verse number="39" style="v"/>Tani një nga keqbërësit e kryqëzuar e shau duke thënë: ''Nëse ti je Krishti, shpëto vetveten dhe neve''.</para>
  <para style="p"><verse number="40" style="v"/>Por ai tjetri duke e përgjigjur e qortoi duke i thënë: ''A s'ke frikë nga Perëndia, që je nën të njëjtin dënim?</para>
  <para style="p"><verse number="41" style="v"/>Në realitet, ne me të drejtë jemi dënuar, sepse po marrim ndëshkimin e merituar për ato që kemi kryer, ndërsa ky nuk ka bërë asnjë të keqe''.</para>
  <para style="p"><verse number="42" style="v"/>Pastaj i tha Jezusit: ''Zot, kujtohu për mua kur të vish në mbretërinë tënde''.</para>
  <para style="p"><verse number="43" style="v"/>Atëherë Jezusi i tha: ''Në të vërtetë po të them: sot do të jesh me mua në parajsë''.</para>
  <para style="p"><verse number="44" style="v"/>Ishte afërsisht ora e gjashtë dhe errësira e mbuloi gjithë vendin deri në orën e nëntë.</para>
  <para style="p"><verse number="45" style="v"/>Dielli u err dhe perdja e tempullit u nda në mes.</para>
  <para style="p"><verse number="46" style="v"/>Dhe Jezusi bërtiti me zë të lartë dhe tha: ''O Atë, në duart e tua po e dorëzoj frymën tim!''. Dhe, si tha këto, dha fryma.</para>
  <para style="p"><verse number="47" style="v"/>Atëherë centurioni, kur pa ç'ndodhi, përlëvdoi Perëndinë duke thënë: ''Me të vërtetë ky njeri ishte i drejtë!''.</para>
  <para style="p"><verse number="48" style="v"/>Dhe gjithë turma, që ishte mbledhur për të parë ç'po ndodhte, kur e pa këtë, u kthye duke rrahur kraharorin.</para>
  <para style="p"><verse number="49" style="v"/>Të gjithë të njohurit e tij dhe gratë që e kishin ndjekur që nga Galileja qëndronin larg, duke parë këto gjëra.</para>
  <para style="p"><verse number="50" style="v"/>Tani ishte një burrë me emër Jozef, që ishte anëtar i sinedrit, njeri i drejtë dhe i mirë;</para>
  <para style="p"><verse number="51" style="v"/>ai nuk kishte miratuar vendimin dhe veprimin e të tjerëve. Ai ishte nga Arimateja, qytet i Judesë dhe priste edhe ai mbretërinë e Perëndisë.</para>
  <para style="p"><verse number="52" style="v"/>Ai iu paraqit Pilatit dhe kërkoi trupin e Jezusit.</para>
  <para style="p"><verse number="53" style="v"/>Dhe, pasi e zbriti poshtë nga kryqi, e mbështolli në një çarçaf dhe e vuri në një varr të gërmuar në shkëmb, ku ende nuk ishte varrosur asnjeri.</para>
  <para style="p"><verse number="54" style="v"/>Ishte dita e Përgatitjes dhe e shtuna po fillonte.</para>
  <para style="p"><verse number="55" style="v"/>Gratë që kishin ardhur me Jezusin nga Galileja duke e ndjekur nga afër, e panë varrin dhe mënyrën se si ishte vënë trupi i Jezusit;</para>
  <para style="p"><verse number="56" style="v"/>pastaj ato u kthyen dhe përgatitën erëra të mira dhe vajra; dhe gjatë së shtunës pushuan, sipas urdhërimit.</para>
  <chapter number="24" style="c"/>
  <para style="p"><verse number="1" style="v"/>Tani ditën e parë të javës, shumë herët në mëngjes, ato me gra të tjera shkuan te varri, duke sjellë erërat e mira që kishin përgatitur.</para>
  <para style="p"><verse number="2" style="v"/>Dhe gjetën që guri ishte rrokullisur nga varri.</para>
  <para style="p"><verse number="3" style="v"/>Por, kur hynë, nuk e gjetën trupin e Zotit Jezus.</para>
  <para style="p"><verse number="4" style="v"/>Dhe, ndërsa ishin shumë të hutuara nga kjo, ja, iu paraqitën atyre dy burra të veshur me rroba të ndritshme.</para>
  <para style="p"><verse number="5" style="v"/>Dhe, mbasi ato, të tmerruara, e mbanin fytyrën të përkulur për dhe, ata u thanë: ''Pse e kërkoni të gjallin midis të vdekurve?</para>
  <para style="p"><verse number="6" style="v"/>Ai nuk është këtu, por është ringjallur; kujtohuni si ju foli, kur ishte ende në Galile,</para>
  <para style="p"><verse number="7" style="v"/>duke thënë se Biri i njeriut duhej të dorëzohej në duar të njerëzve mëkatarë, duhej kryqëzuar dhe do të ringjallej ditën e tretë''.</para>
  <para style="p"><verse number="8" style="v"/>Dhe ato kujtonin fjalët e tij.</para>
  <para style="p"><verse number="9" style="v"/>kur u kthyen nga varri, ato ua treguan të gjitha këto gjëra të njëmbëdhjetëve dhe gjithë të tjerëve.</para>
  <para style="p"><verse number="10" style="v"/>Ato që u treguan apostujve këto gjëra ishin Maria Magdalena, Joana, Maria, nëna e Jakobit dhe gratë e tjera që ishin me to.</para>
  <para style="p"><verse number="11" style="v"/>Por këto fjalë atyre iu dukën si dokrra; dhe ata nuk u besuan atyre.</para>
  <para style="p"><verse number="12" style="v"/>Megjithatë Pjetri u çua, vrapoi te varri, u përkul dhe nuk pa tjetër përveç çarçafëve që dergjeshin vetëm; pastaj u largua, i mrekulluar me veten e tij për sa kishte ndodhur.</para>
  <para style="p"><verse number="13" style="v"/>Po atë ditë, dy nga ata po shkonin drejt një fshati, me emër Emaus, gjashtëdhjetë stade larg Jeruzalemit.</para>
  <para style="p"><verse number="14" style="v"/>Dhe ata po bisedonin midis tyre për të gjitha ato që kishin ndodhur.</para>
  <para style="p"><verse number="15" style="v"/>Dhe ndodhi që, ndërsa po flisnin dhe bisedonin bashkë, vetë Jezusi u afrua dhe nisi të ecë me ta.</para>
  <para style="p"><verse number="16" style="v"/>Por sytë e tyre ishin të penguar kështu që të mos e njihnin.</para>
  <para style="p"><verse number="17" style="v"/>Dhe ai u tha atyre: ''Ç'janë këto biseda që bëni me njëri-tjetrin udhës? Dhe pse jeni të trishtuar?''.</para>
  <para style="p"><verse number="18" style="v"/>Dhe një nga ata, i me emër Kleopa, duke u përgjigjur tha: ''Je ti i vetmi i huaj në Jeruzalem, që nuk i di gjërat që kanë ndodhur këtu në këto ditë?''.</para>
  <para style="p"><verse number="19" style="v"/>Dhe ai u tha atyre: ''Cilat?''. Ata i thanë: ''Çështjen e Jezusit nga Nazareti, që ishte një profet i fuqishëm në vepra dhe në fjalë përpara Perëndisë dhe përpara gjithë popullit.</para>
  <para style="p"><verse number="20" style="v"/>Dhe se si krerët e priftërinjve dhe kryetarët tanë e kanë dorëzuar për ta dënuar me vdekje dhe e kanë kryqëzuar.</para>
  <para style="p"><verse number="21" style="v"/>Por ne kishim shpresë se ai do të ishte ky që do ta çlironte Izraelin; por, megjithëkëtë, sot është e treta ditë që kur ndodhën këto gjëra.</para>
  <para style="p"><verse number="22" style="v"/>Por edhe disa gra në mes nesh na kanë çuditur, sepse, kur shkuan herët në mëngjes te varri,</para>
  <para style="p"><verse number="23" style="v"/>dhe nuk e gjetën trupin e tij, u kthyen duke thënë se kishin parë një vegim engjëjsh, të cilët thonë se ai jeton.</para>
  <para style="p"><verse number="24" style="v"/>Dhe disa nga tanët shkuan te varri dhe e gjetën ashtu si kishin treguar gratë, por atë nuk e panë''.</para>
  <para style="p"><verse number="25" style="v"/>Atëherë ai u tha atyre: ''Të pamend dhe të ngjathët në zemër për të besuar gjithçka që kanë thënë profetët!</para>
  <para style="p"><verse number="26" style="v"/>Por a nuk duhej që Krishti të vuajë gjëra të tilla që të hyjë kështu në lavdinë e tij?''.</para>
  <para style="p"><verse number="27" style="v"/>Dhe, duke zënë fill nga Moisiu dhe nga gjithë profetët, ai u shpjegoi atyre në të gjitha Shkrimet gjërat që i takonin atij.</para>
  <para style="p"><verse number="28" style="v"/>Kur iu afruan fshatit për ku ishin drejtuar, ai bëri sikur do të vazhdonte më tutje.</para>
  <para style="p"><verse number="29" style="v"/>Por ata e detyruan duke thënë: ''Rri me ne, sepse po ngryset dhe dita po mbaron''. Edhe ai hyri që të rrijë me ta.</para>
  <para style="p"><verse number="30" style="v"/>Dhe, siç ishte në tryezë me ta, mori bukën, e bekoi dhe, si e theu, ua ndau atyre.</para>
  <para style="p"><verse number="31" style="v"/>Atëherë atyre iu çelën sytë dhe e njohën, por ai u zhduk prej syve të tyre.</para>
  <para style="p"><verse number="32" style="v"/>Dhe ata i thanë njëri-tjetrit: ''Po a nuk na digjej zemra përbrenda, kur ai na fliste udhës dhe na hapte Shkrimet?''.</para>
  <para style="p"><verse number="33" style="v"/>Në po atë çast u ngritën dhe u kthyen në Jeruzalem, ku e gjetën të njëmbëdhjetët dhe ata që ishin mbledhur bashkë me ta.</para>
  <para style="p"><verse number="34" style="v"/>Ata thoshin: ''Zoti u ringjall me të vërtetë dhe iu shfaq Simonit''.</para>
  <para style="p"><verse number="35" style="v"/>Ata atëherë treguan ç'u kishte ndodhur rrugës dhe si e kishin njohur në ndarjen e bukës.</para>
  <para style="p"><verse number="36" style="v"/>Dhe, ndërsa ata po bisedonin për këto gjëra, vetë Jezusi u shfaq në mes tyre dhe u tha atyre: "Paqja me ju!''.</para>
  <para style="p"><verse number="37" style="v"/>Por ata, të tmerruar dhe gjithë frikë, mendonin se po shihnin një frymë.</para>
  <para style="p"><verse number="38" style="v"/>Atëherë ai u tha atyre: ''Pse jeni shqetësuar Dhe pse në zemrat tuaja po lindin dyshime?</para>
  <para style="p"><verse number="39" style="v"/>Shikoni duart e mia dhe këmbët e mia, sepse unë jam. Më prekni dhe shikoni, sepse një frymë nuk ka mish e eshtra, si po shihni se unë kam!''.</para>
  <para style="p"><verse number="40" style="v"/>Dhe, si i tha këtë, u tregoj atyre duart dhe këmbët.</para>
  <para style="p"><verse number="41" style="v"/>Por, duke qenë se ende nuk besonin prej gëzimit dhe ishin të çuditur, ai u tha atyre: ''A keni këtu diçka për të ngrënë?''.</para>
  <para style="p"><verse number="42" style="v"/>Dhe ata i dhanë një pjesë peshku të pjekur dhe një huall mjalti.</para>
  <para style="p"><verse number="43" style="v"/>Dhe ai i mori dhe hëngri para tyre.</para>
  <para style="p"><verse number="44" style="v"/>Pastaj u tha atyre: ''Këto janë fjalët që unë ju thosha kur isha ende me ju: se duhet të përmbushen të gjitha gjërat që janë shkruar lidhur me mua në ligjin e Moisiut, në profetët dhe në psalmet''.</para>
  <para style="p"><verse number="45" style="v"/>Atëherë ua hapi mendjen, që të kuptonin Shkrimet,</para>
  <para style="p"><verse number="46" style="v"/>dhe u tha atyre: ''Kështu është shkruar dhe kështu ishte e nevojshme që Krishti të vuante dhe të ngjallej së vdekuri ditën e tretë,</para>
  <para style="p"><verse number="47" style="v"/>dhe që në emër të tij të predikohet pendimi dhe falja e mëkateve ndër të gjithë popujt, duke filluar nga Jeruzalemi.</para>
  <para style="p"><verse number="48" style="v"/>Dhe ju jeni dëshmitarët e këtyre gjërave.</para>
  <para style="p"><verse number="49" style="v"/>Dhe ja, unë po dërgoj mbi ju premtimin e Atit tim, por ju qëndroni në qytetin e Jeruzalemit derisa të visheni me pushtet nga lart''.</para>
  <para style="p"><verse number="50" style="v"/>Pastaj iu priu jashtë deri në Betani dhe, si i ngriti lart duart, i bekoi.</para>
  <para style="p"><verse number="51" style="v"/>Dhe ndodhi që, ndërsa ai po i bekonte, u nda prej tyre dhe e morën lart në qiell.</para>
  <para style="p"><verse number="52" style="v"/>Dhe ata, pasi e adhuruan, u kthyen në Jeruzalem me gëzim të madh.</para>
  <para style="p"><verse number="53" style="v"/>Dhe rrinin vazhdimisht në tempull duke lavdëruar dhe bekuar Perëndinë. Amen!</para>
</usx>
