<?xml version="1.0" encoding="UTF-8"?>
<usx version="2.0">
<book code="1TH" style="id">1 Thesalonikasve (ALBB)</book>
<para style="h">1 Thesalonikasve</para>
<para style="toc1">1 Thesalonikasve</para>
<para style="toc2">1 Thesalonikasve</para>
<para style="toc3">1Thess</para>
<para style="mt1">1 Thesalonikasve</para>
<chapter number="1" style="c"/>
<para style="p"><verse number="1" style="v"/>Pali, Silvani dhe Timoteu, kishës së Thesalonikasve në Perëndinë Atë dhe në Zotin Jezu Krisht: paçi hir dhe paqe prej Perëndisë, Atit tonë, dhe prej Zotit Jezu Krisht.</para>
<para style="p"><verse number="2" style="v"/>Ne përherë e falënderojmë Perëndinë për ju të gjithë, duke ju kujtuar në lutjet tona,</para>
<para style="p"><verse number="3" style="v"/>duke kujtuar vazhdimisht veprën tuaj të besimit, mundimin e dashurisë suaj dhe qëndrueshmërinë e shpresës në Zotin tonë Jezu Krisht përpara Perëndisë, Atit tonë,</para>
<para style="p"><verse number="4" style="v"/>duke ditur, vëllezër të dashur prej Perëndisë, të zgjedhurit tuaj,</para>
<para style="p"><verse number="5" style="v"/>sepse ungjilli ynë nuk erdhi deri te ju vetëm me fjalë, por edhe me fuqi dhe me Frymë të Shenjtë, dhe me shumë bindje; ju e dini se si jemi sjellë në mes tuaj për hirin tuaj.</para>
<para style="p"><verse number="6" style="v"/>Dhe ju u bëtë imituesit tanë dhe të Zotit, duke e pranuar fjalën në mes të një pikëllimi të madh, me gëzimin e Frymës së Shenjtë,</para>
<para style="p"><verse number="7" style="v"/>për t'u bërë kështu shembull për të gjithë besimtarët e Maqedonisë dhe të Akaisë.</para>
<para style="p"><verse number="8" style="v"/>Në fakt prej jush jehoi fjala e Perëndisë jo vetëm në Maqedoni dhe në Akai, por edhe në çdo vend u përhap besimi juaj tek Perëndia, sa që ne s'kemi nevojë të themi ndonjë gjë,</para>
<para style="p"><verse number="9" style="v"/>sepse vetë ata tregojnë për ne, si qe ardhja jonë ndër ju si u kthyet nga idhujt te Perëndia, për t'i shërbyer Perëndisë së gjallë e të vërtetë,</para>
<para style="p"><verse number="10" style="v"/>dhe për të pritur prej qiejve Birin e tij, të cilin ai e ngjalli prej së vdekurish, Jezusin, që na çliron nga zemërim që po vjen.</para>
<chapter number="2" style="c"/>
<para style="p"><verse number="1" style="v"/>Sepse ju vetë, vëllezër, e dini se ardhja jonë ndër ju nuk qe e kotë.</para>
<para style="p"><verse number="2" style="v"/>Por, mbasi hoqëm më parë dhe mbasi na shanë në Filipi, sikurse e dini, ne morëm guxim në Perëndinë tonë të shpallim ndër ju ungjillin e Perëndisë midis kaq përpjekjesh.</para>
<para style="p"><verse number="3" style="v"/>Sepse nxitja jonë nuk vjen nga mashtrimi, as nga qëllime të pa ndershme, as nga dredhia;</para>
<para style="p"><verse number="4" style="v"/>por, duke qenë se u miratuam prej Perëndisë që të na besohet ungjilli, kështu ne flasim jo që t'u pëlqejmë njerëzve, por Perëndisë, që provon zemrat tona.</para>
<para style="p"><verse number="5" style="v"/>Ne, pra, nuk kemi përdorur kurrë, sikurse e dini mirë, fjalë lajkatuese, dhe as nuk jemi nisur nga motive lakmie; Perëndia është dëshmitar.</para>
<para style="p"><verse number="6" style="v"/>Dhe nuk kemi kërkuar lavdi prej njerëzve, as prej jush, as prej të tjerësh, megjithëse mund t'ju bëheshim barrë si apostuj të Krishtit.</para>
<para style="p"><verse number="7" style="v"/>Përkundrazi qemë zemërbutë midis jush, ashtu si mëndesha që rrit me dashuri fëmijët e saj.</para>
<para style="p"><verse number="8" style="v"/>Kështu, duke pasur një dashuri të madhe ndaj jush, ishim të kënaqur duke ju komunikuar jo vetëm ungjillin e Perëndisë, por edhe vetë jetën tonë, sepse na u bëtë të dashur.</para>
<para style="p"><verse number="9" style="v"/>Sepse ju, o vëllezër, e mbani mend lodhjen dhe mundimin tonë: si kemi punuar ditë e natë që të mos i bëhemi barrë asnjërit prej jush, dhe predikuam ungjillin e Perëndisë ndër ju.</para>
<para style="p"><verse number="10" style="v"/>Ju jeni dëshmitarë, dhe Perëndia gjithashtu, si jemi sjellë me shenjtëri, me drejtësi, pa të meta, me ju që besoni.</para>
<para style="p"><verse number="11" style="v"/>Ju e dini gjithashtu se ne këshilluam, ngushëlluam dhe i jemi përbetuar secilit prej jush, si bën një baba me bijtë e vet,</para>
<para style="p"><verse number="12" style="v"/>që të ecni denjësisht për Perëndinë, që ju thërret në mbretërinë dhe lavdinë e tij.</para>
<para style="p"><verse number="13" style="v"/>Prandaj edhe ne e falënderojmë pa pushim Perëndinë, se kur ju keni marrë nga ne fjalën e Perëndisë, e pritët atë jo si fjalë njerëzish, por, sikurse është me të vërtetë, si fjalë Perëndie, që vepron ndër ju që besoni.</para>
<para style="p"><verse number="14" style="v"/>Sepse ju, o vëllezër, u bëtë imituesit e kishave të Perëndisë që janë në Jude në Jezu Krishtin, sepse edhe ju keni vuajtur nga ana e bashkëkombësve tuaj të njëjtat gjëra, sikurse edhe ata kanë vuajtur nga judenjtë,</para>
<para style="p"><verse number="15" style="v"/>të cilët e vranë Zotin Jezus dhe profetët e tyre, dhe na përndoqën edhe ne. Ata nuk i pëlqen Perëndia, dhe janë armiq me të gjithë njerëzit,</para>
<para style="p"><verse number="16" style="v"/>duke na penguar që t'u flasim johebrenjve që ata të shpëtohen, për ta mbushur vazhdimisht masën e mëkateve të tyre; por zemërimi arriti mbi ta më në fund.</para>
<para style="p"><verse number="17" style="v"/>Dhe ne, o vëllezër, mbasi mbetëm pa ju për një kohë të shkurtër, trupërisht por jo me zemër, u përpoqëm edhe më shumë, nga malli i madh, të shohim përsëri fytyrën tuaj.</para>
<para style="p"><verse number="18" style="v"/>Prandaj deshëm, të paktën unë Pali, të vijmë te ju jo një, por dy herë, por Satani na pengoi.</para>
<para style="p"><verse number="19" style="v"/>Cila në fakt është shpresa jonë, a gëzimi, a kurora e lavdisë? A nuk jeni pikërisht ju, përpara Zotit tonë Jezu Krisht në ardhjen e tij?</para>
<para style="p"><verse number="20" style="v"/>Ju jeni në fakt lavdia dhe gëzimi jonë.</para>
<chapter number="3" style="c"/>
<para style="p"><verse number="1" style="v"/>Prandaj, mbasi nuk mundëm më të rezistonim, na u duk e pëlqyeshme të të qëndrojmë, të vetëm, në Athinë,</para>
<para style="p"><verse number="2" style="v"/>dhe dërguam Timoteun, vëllanë tonë dhe shërbenjës të Perëndisë, dhe bashkëpunëtorin tonë në predikimin e ungjillit të Krishtit, që t'ju fuqizojë dhe t'ju japë zemër në besimin tuaj,</para>
<para style="p"><verse number="3" style="v"/>që të mos lëkundet askush në këto pikëllime, sepse ju e dini vetë se për këtë jemi caktuar.</para>
<para style="p"><verse number="4" style="v"/>Sepse, edhe kur ishim midis jush, ju parashikuam se do të heqim vështirësi, pikërisht sikurse ndodhi, dhe ju këtë e dini.</para>
<para style="p"><verse number="5" style="v"/>Për këtë arsye edhe unë, mbasi nuk rezistoja më, dërgova të marr vesh për besimin tuaj, se mos ju kishte tunduar tunduesi, dhe mundimi ynë të kishte shkuar kot.</para>
<para style="p"><verse number="6" style="v"/>Por tani që u kthye Timoteu prej jush dhe na solli lajme të mira për besimin dhe dashurinë tuaj, dhe se ju ruani gjithnjë një kujtim të mirë për ne dhe keni mall të madh që të na shihni, sikurse edhe ne t'ju shohim juve,</para>
<para style="p"><verse number="7" style="v"/>prandaj, o vëllezër, ne u ngushëlluam për ju, me gjithë pikëllimin dhe vuajtjet tona, për hir të besimit tuaj,</para>
<para style="p"><verse number="8" style="v"/>sepse tani rrojmë me të vërtetë, në qoftë se ju qëndroni të patundur në Zotin.</para>
<para style="p"><verse number="9" style="v"/>Sepse çfarë falënderimi mund t'i drejtojmë Perëndisë për ju, për gjithë gëzimin që ndiejmë për shkakun tuaj përpara Perëndisë sonë,</para>
<para style="p"><verse number="10" style="v"/>duke u lutur shumë, natë e ditë, që të shohim fytyrën tuaj dhe të plotësojmë gjërat që ende i mungojnë besimit tuaj?</para>
<para style="p"><verse number="11" style="v"/>Po vetë Perëndia, Ati ynë, dhe Zoti ynë Jezu Krishti e sheshoftë rrugën tonë për te ju.</para>
<para style="p"><verse number="12" style="v"/>Dhe Zoti shtoftë dhe teproftë në dashurinë për njëri-tjetrin dhe për të gjithë, ashtu si edhe ne ndaj jush,</para>
<para style="p"><verse number="13" style="v"/>për të bërë të pa tundura zemrat tuaja, pa të meta në shenjtëri përpara Perëndisë dhe Atit tonë, në ardhjen e Perëndisë sonë Jezu Krisht bashkë me gjithë shenjtorët e tij. Amen.</para>
<chapter number="4" style="c"/>
<para style="p"><verse number="1" style="v"/>Sa për të tjerat, pra, vëllezër, ju lutemi dhe ju bëjmë thirrje në Zotin Jezus që, sikundër morët prej nesh se si duhet të ecni për t'i pëlqyer Perëndisë, kështu të teproni edhe më shumë.</para>
<para style="p"><verse number="2" style="v"/>Sepse ju e dini se ç'urdhërime ju lamë nga ana e Zotit Jezus.</para>
<para style="p"><verse number="3" style="v"/>Sepse ky është vullneti i Perëndisë: shenjtërimi juaj; të hiqni dorë nga kurvëria;</para>
<para style="p"><verse number="4" style="v"/>që secili prej jush të dijë ta mbajë enën e vet në shenjtëri dhe me nder,</para>
<para style="p"><verse number="5" style="v"/>jo me pasione epshi, si johebre që nuk e njohin Perëndinë,</para>
<para style="p"><verse number="6" style="v"/>dhe që askush të mos mashtrojë ose t'ia hedhë në punë vëllait të vet, sepse Perëndia është hakmarrësi për të gjitha këto gjëra, sikurse edhe ju thamë më parë dhe e dëshmuam.</para>
<para style="p"><verse number="7" style="v"/>Sepse Perëndia nuk na thirri në ndyrësi, por në shenjtërim.</para>
<para style="p"><verse number="8" style="v"/>Prandaj ai që i përbuz këto gjëra, nuk përbuz një njeri, por Perëndinë që ju dha edhe Frymën e tij të Shenjtë.</para>
<para style="p"><verse number="9" style="v"/>Sa për dashurinë vëllazërore, nuk keni nevojë që t'ju shkruaj, sepse ju vetë jeni të mësuar nga Perëndia që të doni njëri-tjetrin.</para>
<para style="p"><verse number="10" style="v"/>Sepse ju e bëni këtë ndaj gjithë vëllezërve që janë në gjithë Maqedoninë; por ne ju bëjmë thirrje, vëllezër, që në këtë të shtohemi edhe më shumë.</para>
<para style="p"><verse number="11" style="v"/>dhe të përpiqeni me kujdes të jetoni në paqe, të merreni me gjërat tuaja dhe të punoni me duart tuaja, ashtu si ju kemi urdhëruar,</para>
<para style="p"><verse number="12" style="v"/>që të silleni me nder ndaj atyre që janë jashtë dhe të mos keni nevojë për asgjë.</para>
<para style="p"><verse number="13" style="v"/>Tashmë, vëllezër, nuk duam që të jeni në mosdije për sa u përket atyre që flenë, që të mos trishtoheni si të tjerët që nuk kanë shpresë.</para>
<para style="p"><verse number="14" style="v"/>Sepse, po të besojmë se Jezusi vdiq dhe u ringjall, besojmë gjithashtu që Perëndia do të sjellë me të, me anë të Jezusit, ata që kanë fjetur.</para>
<para style="p"><verse number="15" style="v"/>Dhe këtë po jua themi me fjalën e Zotit: ne të gjallët, që do të mbetemi deri në ardhjen e Zotit, nuk do të jemi përpara atyre që kanë fjetur,</para>
<para style="p"><verse number="16" style="v"/>sepse Zoti vetë, me një urdhër, me zë kryeengjëlli dhe me borinë e Perëndisë, do të zbresë nga qielli dhe ata që vdiqën në Krishtin do të ringjallen të parët;</para>
<para style="p"><verse number="17" style="v"/>pastaj ne të gjallët, që do të kemi mbetur, do të rrëmbehemi bashkë me ata mbi retë, për të dalë përpara Zotit në ajër; dhe kështu do të jemi përherë bashkë me Zotin.</para>
<para style="p"><verse number="18" style="v"/>Ngushëlloni, pra, njëri-tjetrin me këto fjalë.</para>
<chapter number="5" style="c"/>
<para style="p"><verse number="1" style="v"/>Sa për kohët dhe për stinët, vëllezër, nuk keni nevojë që t'ju shkruaj,</para>
<para style="p"><verse number="2" style="v"/>sepse ju vetë e dini shumë mirë se dita e Zotit do të vijë, si një vjedhës natën.</para>
<para style="p"><verse number="3" style="v"/>Sepse, kur thonë: "Paqe dhe siguri", atëherë një shkatërrim i papritur do të bjerë mbi ta, ashtu si dhembjet e lindjes të gruas shtatzënë dhe nuk do të shpëtojnë.</para>
<para style="p"><verse number="4" style="v"/>Por ju, vëllezër, nuk jeni në errësirë, që ajo ditë t'ju zërë në befasi si një vjedhës.</para>
<para style="p"><verse number="5" style="v"/>Të gjithë ju jeni bij të dritës dhe bij të ditës; ne nuk jemi të natës, as të territ.</para>
<para style="p"><verse number="6" style="v"/>Le të mos flemë, pra, si të tjerët, por të rrimë zgjuar dhe të jemi të esëll.</para>
<para style="p"><verse number="7" style="v"/>Sepse ata që flenë, flenë natën, dhe ata që dehen, dehen natën.</para>
<para style="p"><verse number="8" style="v"/>Kurse ne, mbasi jemi të ditës, jemi të esëll, duke veshur parzmoren e besimit dhe të dashurisë, dhe për përkrenare shpresën e shpëtimit.</para>
<para style="p"><verse number="9" style="v"/>Sepse Perëndia nuk na ka caktuar për zemërim, por për të marrë shpëtimin me anë të Zotit tonë Jezu Krisht,</para>
<para style="p"><verse number="10" style="v"/>i cili vdiq për ne kështu që, qofshim zgjuar qofshim fjetur, jetojmë bashkë me të.</para>
<para style="p"><verse number="11" style="v"/>Prandaj ngushëlloni njëri-tjetrin dhe ndërtoni njëri-tjetrin ashtu sikur edhe bëni.</para>
<para style="p"><verse number="12" style="v"/>Tashmë, vëllezër, ju lutemi të keni respekt për ata që mundohen midis jush, që janë në krye ndër ju në Zotin dhe që ju qortojnë,</para>
<para style="p"><verse number="13" style="v"/>edhe t'i vlerësoni shumë në dashuri për veprën e tyre. Jetoni në paqe midis jush.</para>
<para style="p"><verse number="14" style="v"/>Tani, vëllezër, ju bëjmë thirrje t'i qortoni të parregulltit, të ngushëlloni zemërlëshuarit, të ndihmoni të dobëtit dhe të jeni të duruar me të gjithë.</para>
<para style="p"><verse number="15" style="v"/>Vështroni se mos dikush t'ia kthejë dikujt të keqen me të keqen; po kërkoni gjithmonë të mirën edhe te njëri-tjetri edhe te të gjithë.</para>
<para style="p"><verse number="16" style="v"/>Jini gjithmonë të gëzuar.</para>
<para style="p"><verse number="17" style="v"/>Lutuni pa pushim.</para>
<para style="p"><verse number="18" style="v"/>Për çdo gjë falënderoni sepse i tillë është vullneti i Perëndisë në Krishtin Jezus për ju.</para>
<para style="p"><verse number="19" style="v"/>Mos e shuani Frymën.</para>
<para style="p"><verse number="20" style="v"/>Mos i përbuzni profecitë.</para>
<para style="p"><verse number="21" style="v"/>Provoni të gjitha, mbani të mirën.</para>
<para style="p"><verse number="22" style="v"/>Hiqni dorë nga çdo dukje e ligë.</para>
<para style="p"><verse number="23" style="v"/>Dhe Perëndia i paqes ju shenjtëroftë ai vetë tërësisht; dhe gjithë fryma juaj, shpirt e trup, të ruhet pa të metë për ardhjen e Zotit tonë Jezu Krisht.</para>
<para style="p"><verse number="24" style="v"/>Besnik është ai që ju thërret, i cili edhe do ta bëjë.</para>
<para style="p"><verse number="25" style="v"/>Vëllezër, lutuni për ne.</para>
<para style="p"><verse number="26" style="v"/>Përshëndetni të gjithë vëllezërit me puthje të shenjtë.</para>
<para style="p"><verse number="27" style="v"/>Ju përbetoj për Zotin që kjo letër t'u lexohet gjithë vëllezërve të shenjtë.</para>
<para style="p"><verse number="28" style="v"/>Hiri i Zotit tonë Jezu Krisht qoftë me ju. Amen.</para>
</usx>