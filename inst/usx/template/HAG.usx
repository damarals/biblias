<?xml version="1.0" encoding="UTF-8"?>
<usx version="2.0">
<book code="HAG" style="id">Hagai (ALBB)</book>
<para style="h">Hagai</para>
<para style="toc1">Hagai</para>
<para style="toc2">Hagai</para>
<para style="toc3">Hag</para>
<para style="mt1">Hagai</para>
<chapter number="1" style="c"/>
<para style="p"><verse number="1" style="v"/>Në vitin e dytë të mbretit Dar, në muajin e gjashtë, ditën e parë të muajit, fjala e Zotit iu drejtua me anë të profetit Hagai, Zorobabelit, birit të Shealtielit, qeveritar i Judës, dhe Jozueut, birit të Jehotsadakut, kryeprift, duke thënë:</para>
<para style="p"><verse number="2" style="v"/>"Kështu thotë Zoti i ushtrive: Ky popull thotë: "Nuk ka ardhur ende koha, koha kur duhet të rindërtohet shtëpia e Zotit"".</para>
<para style="p"><verse number="3" style="v"/>Atëherë fjala e Zotit iu drejtua atyre me anë të profetit Hagai, duke thënë:</para>
<para style="p"><verse number="4" style="v"/>"A është vallë për ju koha për të banuar në shtëpitë tuaja të mbuluara mirë, ndërsa ky tempull është ende i rrënuar?".</para>
<para style="p"><verse number="5" style="v"/>Prandaj Zoti i ushtrive thotë tani: "Mendohuni mirë për sjelljen tuaj!</para>
<para style="p"><verse number="6" style="v"/>Ju keni mbjellë shumë, por keni korrur pak; ju hani por jo aq sa të ngopeni; ju pini, por jo aq sa të shuani etjen tuaj; ju visheni, por askush nuk rri ngrohtë; ai që fiton një mëditje, e fiton për ta shtënë në një qese të shpuar".</para>
<para style="p"><verse number="7" style="v"/>Kështu thotë Zoti i ushtrive: "Mendohuni mirë për sjelljen tuaj!</para>
<para style="p"><verse number="8" style="v"/>Ngjituni ndër male, sillni lëndën dhe ndërtoni tempullin, që të mund të gëzohem për të dhe kështu të jem i përlëvduar", thotë Zoti.</para>
<para style="p"><verse number="9" style="v"/>Ju prisnit shumë, por në realitet keni pasur pak; pastaj, kur e keni çuar në shtëpi, unë e shpërndava. Përse?", thotë Zoti i ushtrive, "për shkak të tempullit tim që është i rrënuar, ndërsa secili prej jush rend në shtëpinë e vet.</para>
<para style="p"><verse number="10" style="v"/>Për këtë arsye qielli e ka ndalur vesën sipër jush dhe toka e ka mbajtur prodhimin e vet.</para>
<para style="p"><verse number="11" style="v"/>Dhe unë e thirra thatësirën mbi vendin, mbi malet, mbi grurin, mbi mushtin, mbi vajin dhe mbi gjithçka që prodhon toka, mbi njerëzit, mbi bagëtinë dhe mbi gjithë punën e duarve tuaja".</para>
<para style="p"><verse number="12" style="v"/>Zorobabeli, biri i Shealtielit, dhe Jozueu, biri i Jehotsadakut, kryeprift, dhe gjithë pjesa tjetër e popullit e dëgjuan zërin e Zotit, Perëndisë së tyre, dhe fjalët e profetit Hagai, sepse Zoti,</para>
<para style="p"><verse number="13" style="v"/>Atëherë Hagai, lajmëtari i Zotit, i shpalli popullit mesazhin e Zotit, duke thënë: "Unë jam me ju, thotë Zoti".</para>
<para style="p"><verse number="14" style="v"/>Kështu Zoti e zgjoi frymën e Zorobabelit, birit të Shealtielit, qeveritar i Judës dhe frymën e Jozueut, birit të Jehotsadakut, kryeprift dhe frymën e gjithë pjesës tjetër të popullit; atëherë ata erdhën dhe filluan punën për shtëpinë e Zotit të ushtrive, Perëndisë së tyre,</para>
<para style="p"><verse number="15" style="v"/>në ditën e njëzetekatërt të muajit të gjashtë, në vitin e dytë të mbretit Dar.</para>
<chapter number="2" style="c"/>
<para style="p"><verse number="1" style="v"/>Në muajin e shtatë, në ditën e njëzetenjëtë të muajit, fjala e Zotit u drejtua me anë të profetit Hagai, duke thënë:</para>
<para style="p"><verse number="2" style="v"/>"Foli tani Zorobabelit, birit të Shealtielit, qeveritar i Judës, dhe Jozueut, birit të Jehotsadakut, kryeprift, dhe pjesës tjetër të popullit, duke thënë:</para>
<para style="p"><verse number="3" style="v"/>"Cili prej jush ka mbetur nga ata që e kanë parë këtë tempull në lavdinë e tij të mëparshme? Dhe si po e shikoni tani? Në krahasim me atë, a nuk është kjo asgjë para syve tuaj?</para>
<para style="p"><verse number="4" style="v"/>Dhe tani ji i fortë, Zorobabel", thotë Zoti, "ji i fortë, Jozue, bir i Jehotsadakut, kryeprift; ji i fortë, o mbarë popull i vendit", thotë Zoti, "dhe i hyni punës, sepse unë jam me ju", thotë Zoti i ushtrive,</para>
<para style="p"><verse number="5" style="v"/>"sipas fjalës së besëlidhjes që lidha me ju kur dolët nga Egjipti, kështu Fryma ime qëndron midis jush. Mos kini frikë".</para>
<para style="p"><verse number="6" style="v"/>Sepse kështu thotë Zoti i ushtrive: "Edhe një herë, pas pak, unë do t'i bëj të dridhen qiejt dhe dheun, detin dhe sterenë;</para>
<para style="p"><verse number="7" style="v"/>do t'i bëj të dridhen gjithë kombet; dëshira e gjithë kombeve do të vijë dhe unë do ta mbush këtë tempull me lavdi", thotë Zoti i ushtrive.</para>
<para style="p"><verse number="8" style="v"/>"Argjendi është imi, ari është imi", thotë Zoti i ushtrive.</para>
<para style="p"><verse number="9" style="v"/>"Lavdia e këtij tempulli të fundit do të jetë më e madhe nga ajo e të mëparshmit", thotë Zoti i ushtrive; "dhe në këtë vend unë do të sjell paqen"", thotë Zoti i ushtrive.</para>
<para style="p"><verse number="10" style="v"/>Në ditën e njëzet e katërt të muajit të nëntë, në vitin e dytë të Darit, fjala e Zotit u drejtua me anë të profetit Hagai, duke thënë:</para>
<para style="p"><verse number="11" style="v"/>"Kështu thotë Zoti i ushtrive: Pyeti priftërinjtë për ligjin, duke thënë:</para>
<para style="p"><verse number="12" style="v"/>"Në qoftë se dikush mban në cepin e rrobës së tij mish të shenjtëruar dhe me cepin prek bukë ose ushqim të gatuar, verë ose vaj, ose çfarëdo ushqim tjetër, a do të bëhet i shenjtëruar ky?"". Priftërinjtë u përgjigjen dhe thanë: "Jo!".</para>
<para style="p"><verse number="13" style="v"/>Atëherë Hagai u tha atyre: "Në qoftë se dikush, që është i papastër për shkak të kontaktit me një kufomë, prek ndonjë nga këto gjëra, a do të bëhet kjo e papastër?". Priftërinjtë u përgjigjën dhe thanë: "Po, ajo do të bëhet e papastër".</para>
<para style="p"><verse number="14" style="v"/>Atëherë Hagai u përgjigj dhe tha: "Kështu është ky popull, kështu është ky komb përpara meje", thotë Zoti, "dhe kështu është çdo punë e duarve të tyre, dhe ajo që më ofrojnë atje është e papastër.</para>
<para style="p"><verse number="15" style="v"/>Tani mendohuni mirë që sot e tutje, para se të vendoset guri mbi gur në tempullin e Zotit.</para>
<para style="p"><verse number="16" style="v"/>Më parë kur dikush shkonte para një kapice që mendohej se kishte njëzet masa, kishte vetëm dhjetë; kur dikush shkonte te buti për të nxjerrë nga buti pesëdhjetë bate, kishte vetëm njëzet.</para>
<para style="p"><verse number="17" style="v"/>Unë ju godita me plasjen, me ndryshkun dhe me breshër në çdo punë të duarve tuaja, por ju nuk u kthyet tek unë", thotë Zoti.</para>
<para style="p"><verse number="18" style="v"/>"Mendohuni mirë që sot e tutje, nga dita e njëzetekatërt e muajit të nëntë, nga dita kur u hodhën themelet e tempullit të Zotit. Mendoni këtë:</para>
<para style="p"><verse number="19" style="v"/>a ka akoma grurë në hambar? Hardhia, fiku, shega dhe ulliri nuk kanë dhënë akoma fryt. Por që nga kjo ditë e tutje, unë do t'ju bekoj".</para>
<para style="p"><verse number="20" style="v"/>Fjala e Zotit iu drejtua për herë të dytë Agait, ditën e njëzet e katërt të muajit, duke thënë:</para>
<para style="p"><verse number="21" style="v"/>"Foli Zorobabelit, qeveritarit të Judës, dhe i thuaj: "Unë do t'i bëj qiejt dhe dheun të dridhen,</para>
<para style="p"><verse number="22" style="v"/>do të përmbys fronin e mbretërive dhe do të shkatërroj fuqinë e mbretërive të kombeve; do të përmbys qerret dhe ata që u hipin atyre; do të rrëzohen kuajt dhe kalorësit e tyre, secili do të vritet nga shpata e vëllait të vet.</para>
<para style="p"><verse number="23" style="v"/>Atë ditë", thotë Zoti i ushtrive, "unë do të të marr, o Zorobabel, bir i Shealtielit, shërbëtori im", thotë Zoti dhe do të të vë një si vulë, sepse të kam zgjedhur"", thotë Zoti i ushtrive.</para>
</usx>