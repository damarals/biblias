<?xml version="1.0" encoding="UTF-8"?>
<usx version="2.0">
<book code="TIT" style="id">Titi (ALBB)</book>
<para style="h">Titi</para>
<para style="toc1">Titi</para>
<para style="toc2">Titi</para>
<para style="toc3">Titus</para>
<para style="mt1">Titi</para>
<chapter number="1" style="c"/>
<para style="p"><verse number="1" style="v"/>Pali, shërbëtor i Perëndisë dhe apostull i Jezu Krishtit, sipas besimit të të zgjedhurve të Perëndisë dhe njohjes të së vërtetës që është sipas perëndishmërisë,</para>
<para style="p"><verse number="2" style="v"/>në shpresën e jetës së përjetshme, të cilën Perëndia, që nuk gënjen, e premtoi para të gjitha kohërave,</para>
<para style="p"><verse number="3" style="v"/>dhe që në kohë të caktuara e shfaqi fjalën e tij me anë të predikimit që m'u besua me urdhër të Perëndisë, Shpëtimtarit tonë,</para>
<para style="p"><verse number="4" style="v"/>Titit, birit të vërtetë në besimin e përbashkët: hir, mëshirë dhe paqe prej Perëndisë, Atit, dhe prej Zotit Jezu Krisht, Shpëtimtarit tonë.</para>
<para style="p"><verse number="5" style="v"/>Për këtë arsye të lashë në Kretë, që ti të ndreqësh mirë çështjet që janë për t'u bërë dhe që, në çdo qytet, të caktosh pleq, ashtu siç të porosita;</para>
<para style="p"><verse number="6" style="v"/>secili prej tyre të jetë i paqortueshëm, bashkëshort i një gruaje të vetme, të ketë fëmijë besimtarë, që të mos përfliten për jetë të shthurur dhe mosnënshtrim.</para>
<para style="p"><verse number="7" style="v"/>Sepse peshkopi, si administrues i shtëpisë së Perëndisë duhet të jetë i paqortueshëm, jo arrogant, jo zemërak, jo i dhënë pas verës, jo i dhunshëm, jo njeri që lakmon fitim të turpshëm,</para>
<para style="p"><verse number="8" style="v"/>por mikpritës, mirëdashës, i urtë, i drejtë, i shenjtë, i përmbajtur,</para>
<para style="p"><verse number="9" style="v"/>që mban fort fjalën besnike siç i është mësuar, që të jetë në gjendje me doktrinën e shëndoshë të këshillojë dhe bindë ata që kundërshtojnë.</para>
<para style="p"><verse number="10" style="v"/>Sepse ka, veçanërisht ndërmjet atyre që janë nga rrethprerja, shumë të pabindur, llafazanë dhe mashtrues, të cilëve u duhet mbyllur goja;</para>
<para style="p"><verse number="11" style="v"/>këta ngatërrojnë familje të tëra, duke mësuar ato që s'duhet, për fitim të ndyrë.</para>
<para style="p"><verse number="12" style="v"/>Një prej tyre, pikërisht një profet i tyre, tha: "Kretasit janë gjithnjë gënjeshtarë, egërsira të këqija, barkpërtacë!"</para>
<para style="p"><verse number="13" style="v"/>Kjo dëshmi është e vërtetë; prandaj qortoji me ashpërsi, që të shëndoshen në besim,</para>
<para style="p"><verse number="14" style="v"/>pa u vënë veshin përrallave të judenjve dhe urdhërimeve të njerëzve që largohen nga e vërteta.</para>
<para style="p"><verse number="15" style="v"/>Gjithçka është e pastër për ata që janë të pastër, por asgjë nuk është e pastër për të ndoturit dhe për ata që nuk besojnë; madje edhe mendja, edhe ndërgjegjja e tyre janë të ndotura.</para>
<para style="p"><verse number="16" style="v"/>Ata pohojnë se njohin Perëndinë, po me vepra e mohojnë, sepse janë të neveritshëm, të pabindur dhe të pazotë për çfarëdo vepre të mirë.</para>
<chapter number="2" style="c"/>
<para style="p"><verse number="1" style="v"/>Por ti shpall ato që përkojnë me doktrinën e shëndoshë:</para>
<para style="p"><verse number="2" style="v"/>pleqtë të jenë të përmbajtur, dinjitozë, të urtë, të shëndoshë në besim, në dashuri, në durim.</para>
<para style="p"><verse number="3" style="v"/>Gjithashtu edhe gratë e moshuara të kenë sjellje ashtu si u ka hije shenjtoreve, jo shpifëse, jo robinja ndaj verës së shumtë, por mësuese të së mirës,</para>
<para style="p"><verse number="4" style="v"/>që t'i mësojnë të rejat të duan burrat e tyre, të duan bijtë e tyre,</para>
<para style="p"><verse number="5" style="v"/>të jenë fjalëpakë, të dëlira, t'i kushtohen punëve të shtëpisë, të mira, të bindura ndaj burrave të tyre, që fjala e Perëndisë të mos blasfemohet.</para>
<para style="p"><verse number="6" style="v"/>Nxiti gjithashtu të rinjtë që të jenë të matur,</para>
<para style="p"><verse number="7" style="v"/>duke e nxjerrë në çdo gjë veten tënde si shembull veprash të mira, duke treguar në mësim pastërti, dinjitet, paprishshmëri,</para>
<para style="p"><verse number="8" style="v"/>një e folur e shëndoshë e të paqortueshme, që kundërshtari të turpërohet e të mos ketë të flasë asgjë të keqe për ju.</para>
<para style="p"><verse number="9" style="v"/>Shërbëtorët t'u binden zotërinjve të tyre, të mundohen t'i kënaqin në të gjitha gjërat, të mos i kundërshtojnë me fjalë,</para>
<para style="p"><verse number="10" style="v"/>të mos përvetësojnë gjënë e huaj, por të tregojnë një besnikëri të plotë, që në çdo gjë të nderojnë mësimin e Perëndisë, Shpëtimtarit tonë.</para>
<para style="p"><verse number="11" style="v"/>Sepse hiri shpëtues i Perëndisë iu shfaq gjithë njerëzve,</para>
<para style="p"><verse number="12" style="v"/>dhe na mëson të mohojmë pabesinë dhe lakmitë e botës, sepse ne rrojmë me urtësi, me drejtësi dhe me perëndishmëri në këtë jetë,</para>
<para style="p"><verse number="13" style="v"/>duke pritur shpresën e lume dhe të shfaqurit e lavdisë të të madhit Perëndi dhe të Shpëtimtarit tonë Jezu Krisht,</para>
<para style="p"><verse number="14" style="v"/>i cili e dha veten për ne, për të na shpenguar nga çdo paudhësi dhe për të pastruar për vete një popull të veçantë, të zellshëm në vepra të mira.</para>
<para style="p"><verse number="15" style="v"/>Mësoju këto gjëra, këshillo dhe qorto me çdo pushtet! Askush mos të përçmoftë.</para>
<chapter number="3" style="c"/>
<para style="p"><verse number="1" style="v"/>U kujto atyre që t'u nënshtrohen pushtetarëve dhe autoriteteve, të jenë të bindur, gati për çdo vepër të mirë,</para>
<para style="p"><verse number="2" style="v"/>të mos flasin keq për asnjeri, të jenë paqësorë dhe të butë, duke treguar mirësjellje të madhe kundrejt të gjithë njerëzve.</para>
<para style="p"><verse number="3" style="v"/>Sepse edhe ne dikur ishim të pamend, rebelë, endacakë, robër të lakmive të ndryshme dhe të qejfeve, duke jetuar në ligësi dhe në smirë, të urryer dhe duke e urryer njëri-tjetrin.</para>
<para style="p"><verse number="4" style="v"/>Po kur u shfaq mirësia e Perëndisë, Shpëtimtarit tonë, dhe dashuria e tij për njerëzit,</para>
<para style="p"><verse number="5" style="v"/>ai na shpëtoi jo me anë të veprave të drejta që ne bëmë, por sipas mëshirës së tij, me anë të larjes së rilindjes dhe të ripërtëritjes së Frymës së Shenjtë,</para>
<para style="p"><verse number="6" style="v"/>të cilën e derdhi me mbushulli mbi ne, me anë të Jezu Krishtit, Shpëtimtarit tonë,</para>
<para style="p"><verse number="7" style="v"/>që ne, të shfajësuar me anë të hirit të tij, të bëhemi trashëgimtarë të jetës së përjetshme, sipas shpresës që kemi.</para>
<para style="p"><verse number="8" style="v"/>Kjo fjalë është e sigurt, dhe dua që ti të pohosh me forcë këto gjëra, që ata që kanë besuar në Perëndinë të kujdesen për të kryer vepra të mira. Këto gjëra janë të mira dhe të dobishme për njerëzit.</para>
<para style="p"><verse number="9" style="v"/>Por ti shmangu nga diskutimet e marra, nga gjenealogjitë, nga grindjet dhe debatet rreth ligjit, sepse janë të padobishme dhe të kota.</para>
<para style="p"><verse number="10" style="v"/>Shmangu nga njeriu sektar, mbasi ta kesh qortuar një herë e dy herë,</para>
<para style="p"><verse number="11" style="v"/>duke ditur se një i tillë është çoroditur dhe mëkaton, duke dënuar vetveten.</para>
<para style="p"><verse number="12" style="v"/>Kur të dërgoj Arteman ose Tikikun, bëj çmos për të ardhur tek unë në Nikopoli, sepse vendosa ta kaloj dimrin aty.</para>
<para style="p"><verse number="13" style="v"/>Përcilli me kujdes për udhëtim Zenën, juristin e ligjit, dhe Apolonin, që të mos u mungojë gjë.</para>
<para style="p"><verse number="14" style="v"/>Edhe le të mësojnë edhe tanët t'u kushtohen veprave të mira për nevojat e ngutshme, që të mos jenë të pafrytshëm.</para>
<para style="p"><verse number="15" style="v"/>Të gjithë ata që janë me mua të bëjnë të fala. Përshëndeti ata që na duan në besim. Hiri qoftë me ju të gjithë. Amen.</para>
</usx>