<?xml version="1.0" encoding="UTF-8"?>
<usx version="2.0">
<book code="JON" style="id">Jona (ALBB)</book>
<para style="h">Jona</para>
<para style="toc1">Jona</para>
<para style="toc2">Jona</para>
<para style="toc3">Jonah</para>
<para style="mt1">Jona</para>
<chapter number="1" style="c"/>
<para style="p"><verse number="1" style="v"/>Dhe fjala e Zotit iu drejtua Jonas, birit të Amitait, duke thënë:</para>
<para style="p"><verse number="2" style="v"/>"Çohu, shko në Ninive, qytet i madh, dhe prediko kundër tij, sepse ligësia e tyre është ngjitur përpara meje".</para>
<para style="p"><verse number="3" style="v"/>Por Jona u ngrit për të ikur në Tarshish, larg pranisë të Zotit. Kështu zbriti në Jafa, ku gjeti një anije që shkonte në Tarshish. Pagoi çmimin e caktuar dhe hipi në anije për të shkuar me ta larg pranisë të Zotit.</para>
<para style="p"><verse number="4" style="v"/>Por Zoti shpërtheu një erë të fortë në det dhe u ngrit një furtunë e madhe në det, kështu që anija rrezikonte të shkallmohej.</para>
<para style="p"><verse number="5" style="v"/>Detarët, të trembur, i thirrën secili perëndisë së vet dhe hodhën në det ngarkesën që ishte në anije për ta lehtësuar. Ndërkaq Jona kishte zbritur në pjesët më të fshehta të anijes, kishte rënë dhe flinte thellë.</para>
<para style="p"><verse number="6" style="v"/>Kapiteni iu afrua dhe i tha: "Çfarë po bën në gjumë kaq të thellë? Çohu, kërko Perëndinë tënd! Ndofta Perëndia do të kujdeset për ne dhe nuk do të vdesim".</para>
<para style="p"><verse number="7" style="v"/>Pastaj i thanë njëri-tjetrit: "Ejani, të hedhim short për të ditur për shkak të kujt na ra në kokë kjo fatkeqësi". Kështu hodhën shortin dhe shorti ra mbi Jonan.</para>
<para style="p"><verse number="8" style="v"/>Atëherë e pyetën: "Na shpjego për shkak të kujt na ra në kokë kjo fatkeqësi. Cili është zanati yt? Nga vjen? Cili është vendi yt? Cilit popull i përket?".</para>
<para style="p"><verse number="9" style="v"/>Ai u përgjigj atyre: "Unë jam hebre dhe kam frikë nga Zoti, Perëndia i qiellit, që ka bërë detin dhe sterenë".</para>
<para style="p"><verse number="10" style="v"/>Atëherë ata njerëz i pushtoi një frikë e madhe dhe i thanë: "Pse e bërë këtë?". Ata në fakt e kishin vënë re që ai ikte larg pranisë të Zotit, sepse ua kishte thënë atyre.</para>
<para style="p"><verse number="11" style="v"/>Ata i thanë: "Çfarë duhet të bëjmë që deti të na qetësohet?". Në fakt deti po bëhej gjithnjë më i stuhishëm.</para>
<para style="p"><verse number="12" style="v"/>Ai iu përgjigj atyre: "Më zini dhe më hidhni në det dhe deti do të qetësohet, sepse unë e di që kjo furtunë e madhe ju ra mbi kokë për shkakun tim".</para>
<para style="p"><verse number="13" style="v"/>Megjithatë ata njerëz vozitnin me forcë për ta kthyer anijen në breg, por nuk ia dilnin dot, sepse deti bëhej gjithnjë më i stuhishëm kundër tyre.</para>
<para style="p"><verse number="14" style="v"/>Prandaj i klithën Zotit dhe i thanë: "Ah, o Zot, mos lejo që të vdesim për shkak të jetës së këtij njeriu dhe mos na fajëso me gjak të pafajshëm, sepse ti, o Zot, ke bërë si ke dashur".</para>
<para style="p"><verse number="15" style="v"/>Pastaj e zunë Jonan dhe e hodhën në det, dhe tërbimi i detit u fashit.</para>
<para style="p"><verse number="16" style="v"/>Ata njerëz atëherë i zuri një frikë e madhe nga Zoti, i ofruan një flijim Zotit dhe u betuan.</para>
<para style="p"><verse number="17" style="v"/>Zoti kishte përgatitur një peshk të madh që të gëlltiste Jonan; dhe Jona qëndroi tri ditë dhe tri net në barkun e peshkut.</para>
<chapter number="2" style="c"/>
<para style="p"><verse number="1" style="v"/>Atëherë Jona iu lut Zotit, Perëndisë së tij, nga barku i peshkut dhe tha:</para>
<para style="p"><verse number="2" style="v"/>"Në fatkeqësinë time i thirra Zotit dhe ai m'u përgjigj; nga gjiri i Sheolit i thirra dhe ti e dëgjove zërin tim.</para>
<para style="p"><verse number="3" style="v"/>Më hodhe në një vend të thellë, në zemër të deteve, rryma më mori dhe gjithë dallgët e tua dhe valët e tua më kaluan sipër.</para>
<para style="p"><verse number="4" style="v"/>Atëherë thashë: U dëbova nga prania jote. Megjithatë do të shikoj akoma në drejtim të tempullit tënd të shenjtë.</para>
<para style="p"><verse number="5" style="v"/>Ujërat më kanë rrethuar deri në shpirt, humnera më ka mbështjellë, algat u mblodhën rreth kokës sime.</para>
<para style="p"><verse number="6" style="v"/>Zbrita deri në themelet e maleve, toka mbylli shufrat e saj pas meje përgjithnjë, por ti e ngrite jetën time nga gropa, o Zot, Perëndia im.</para>
<para style="p"><verse number="7" style="v"/>Kur shpirti im po ligështohej brenda meje, kujtova Zotin, dhe lutja ime arriti deri te ti, në tempullin tënd të shenjtë.</para>
<para style="p"><verse number="8" style="v"/>Ata që jepen pas kotësive të rreme braktisin vetë burimin e hirit të tyre.</para>
<para style="p"><verse number="9" style="v"/>Por unë me zëra lëvdimi do të ofroj flijime dhe do të plotësoj betimet që kam bërë. Shpëtimi i përket Zotit".</para>
<para style="p"><verse number="10" style="v"/>Atëherë Zoti i foli peshkut dhe peshku e volli Jonan në breg.</para>
<chapter number="3" style="c"/>
<para style="p"><verse number="1" style="v"/>Fjala e Zotit iu drejtua Jonas për herë të dytë, duke thënë:</para>
<para style="p"><verse number="2" style="v"/>"Çohu, shko në Ninive, qyteti i madh, dhe shpalli atij mesazhin që po të urdhëroj".</para>
<para style="p"><verse number="3" style="v"/>Kështu Jona u ngrit dhe shkoi në Ninive, sipas fjalës të Zotit. Niniveja ishte një qytet shumë i madh përpara Perëndisë, që donte tri ditë rrugë për ta përshkuar.</para>
<para style="p"><verse number="4" style="v"/>Jona nisi të futet në qytet në një ditë rrugë dhe duke predikuar tha: "Edhe dyzet ditë dhe Niniveja do të shkatërrohet".</para>
<para style="p"><verse number="5" style="v"/>Atëherë niniveasit i besuan Perëndisë, shpallën një agjërim dhe u veshën me thes, nga më i madhi deri te më i vogli nga ata.</para>
<para style="p"><verse number="6" style="v"/>Kur lajmi i vajti mbretit të Ninivesë, ai u ngrit nga froni, hoqi mantelin e tij, u mbulua me thes dhe u ul mbi hi.</para>
<para style="p"><verse number="7" style="v"/>Me dekret të mbretit dhe të të mëdhenjve të tij, shpalli dhe përhapi pastaj në Ninive një urdhër që thoshte: "Njerëzit dhe kafshët, kopetë dhe tufat të mos kërkojnë asgjë, të mos hanë ushqim dhe të mos pijnë ujë;</para>
<para style="p"><verse number="8" style="v"/>por njerëzit dhe kafshët të mbulohen me thes dhe t'i thërresin me forcë Perëndisë; secili të kthehet nga rruga e tij e keqe dhe nga dhuna që është në duart e tij.</para>
<para style="p"><verse number="9" style="v"/>Ku ta dish në ktheftë Perëndia, në u pendoftë dhe lëntë mënjanë zemërimin e tij të zjarrtë, dhe kështu ne nuk vdesim".</para>
<para style="p"><verse number="10" style="v"/>Kur Perëndia pa atë që bënin, domethënë që po ktheheshin nga rruga e tyre e keqe, Perëndia u pendua për të keqen që kishte thënë se do t'u bënte dhe nuk e bëri.</para>
<chapter number="4" style="c"/>
<para style="p"><verse number="1" style="v"/>Por kjo nuk i pëlqeu aspak Jonas, i cili u zemërua.</para>
<para style="p"><verse number="2" style="v"/>Kështu ai iu lut Zotit, duke thënë: "Ah, o Zot, a nuk ishte vallë kjo që unë thosha kur isha akoma në vendin tim? Prandaj ika në fillim në Tarshish, sepse e dija që je një Perëndi i mëshirshëm dhe plot dhembshuri, i ngadalshëm në zemërim dhe me shumë dashamirësi, dhe që pendohesh për të keqen e hakërruar.</para>
<para style="p"><verse number="3" style="v"/>Tani, pra, o Zot, të lutem, ma hiq jetën, sepse për mua është më mirë të vdes se sa të rroj".</para>
<para style="p"><verse number="4" style="v"/>Por Zoti i tha: "A të duket e drejtë të zemërohesh kështu?".</para>
<para style="p"><verse number="5" style="v"/>Atëherë Jona doli nga qyteti dhe u ul në lindje të qytetit; atje bëri një kasolle dhe u ul nën të, në hije, që të mund të shikonte çfarë do t'i ndodhte qytetit.</para>
<para style="p"><verse number="6" style="v"/>Atëherë Zoti Perëndi përgatiti një bimë që u rrit përmbi Jonan, për t'i bërë hije kokës së tij dhe për ta çliruar nga e keqja e tij; dhe Jona ndjeu një gëzim të madh nga kjo bimë.</para>
<para style="p"><verse number="7" style="v"/>Të nesërmen në të gdhirë Perëndia dërgoi një krimb që i ra bimës, dhe kjo u tha.</para>
<para style="p"><verse number="8" style="v"/>Kur u ngrit dielli Perëndia solli një erë mbytëse nga lindja, dhe dielli i ra në kokë Jonas, që e ndjeu veten të ligështuar dhe kërkoi të vdesë, duke thënë: "Për mua është më mirë të vdes se sa të rroj".</para>
<para style="p"><verse number="9" style="v"/>Perëndia i tha Jonas: "A të duket e drejtë të zemërohesh kështu për bimën?". Ai u përgjigj: "Po, është e drejtë për mua të zemërohem deri në vdekje".</para>
<para style="p"><verse number="10" style="v"/>Por Zoti tha: "Ty të erdhi keq për bimën për të cilën nuk je munduar dhe nuk e ke rritur, dhe që një natë u rrit dhe në një natë mbaroi.</para>
<para style="p"><verse number="11" style="v"/>Dhe mua nuk duhet të më vijë keq për Ninivenë, qytetin e madh, në të cilin ka njëqind e njëzet mijë veta që nuk dinë të dallojnë të djathtën e tyre nga e majta e tyre, dhe një sasi të madhe kafshësh?".</para>
</usx>