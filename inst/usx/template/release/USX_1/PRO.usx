<?xml version="1.0" encoding="UTF-8"?>
<usx version="2.0">
<book code="PRO" style="id">Fjalët e urta (ALBB)</book>
<para style="h">Fjalët e urta</para>
<para style="toc1">Fjalët e urta</para>
<para style="toc2">Fjalët e urta</para>
<para style="toc3">Prov</para>
<para style="mt1">Fjalët e urta</para>
<chapter number="1" style="c"/>
<para style="p"><verse number="1" style="v"/>Fjalët e urta të Salomonit, birit të Davidit, mbret i Izraelit,</para>
<para style="p"><verse number="2" style="v"/>për të njohur diturinë dhe për të mësuar gjykimet e mençura;</para>
<para style="p"><verse number="3" style="v"/>për të ditur si të veprosh me urti, me drejtësi, me gjykim dhe ndershmëri,</para>
<para style="p"><verse number="4" style="v"/>për t'u dhënë shkathtësi njerëzve të thjeshtë, njohje dhe reflektim të riut.</para>
<para style="p"><verse number="5" style="v"/>I urti do të dëgjojë dhe do të rritë diturinë e tij; njeriu i zgjuar do të përfitojë këshilla të urta,</para>
<para style="p"><verse number="6" style="v"/>për të kuptuar një sentencë dhe një enigmë, fjalët e të urtëve dhe thëniet e tyre të errëta.</para>
<para style="p"><verse number="7" style="v"/>Frika e Zotit është fillimi i njohjes; por njerëzit e pamend përçmojnë diturinë dhe arsimin.</para>
<para style="p"><verse number="8" style="v"/>Dëgjo, o biri im, mësimet e atit tënd dhe mos i lër pas dore mësimet e nënës sate,</para>
<para style="p"><verse number="9" style="v"/>sepse janë një nur që zbukuron kokën tënde dhe një stoli në qafën tënde.</para>
<para style="p"><verse number="10" style="v"/>Biri im, në qoftë se mëkatarët duan të të mashtrojnë, mos prano,</para>
<para style="p"><verse number="11" style="v"/>në qoftë se thonë: "Eja me ne; kemi ngritur një pritë për të derdhur gjak; i ngritëm gracka të pafajshmit pa ndonjë shkak;</para>
<para style="p"><verse number="12" style="v"/>le t'i kapërdimë të gjallë, ashtu si Sheoli, tërësisht si ata që zbresin në gropë;</para>
<para style="p"><verse number="13" style="v"/>ne do të gjejmë lloj-lloj pasurish të çmueshme, do t'i mbushim shtëpitë tona me plaçka;</para>
<para style="p"><verse number="14" style="v"/>ti do ta hedhësh në short pjesën tënde me ne, dhe të gjithë ne do të kemi një qese të vetme";</para>
<para style="p"><verse number="15" style="v"/>biri im, mos shko me ta në po atë rrugë, ndale hapin nga shtegu i tyre,</para>
<para style="p"><verse number="16" style="v"/>sepse këmbët e tyre turren drejt së keqes dhe ata nxitojnë të derdhin gjak.</para>
<para style="p"><verse number="17" style="v"/>Shtrihet më kot rrjeta përpara çdo lloji zogjsh;</para>
<para style="p"><verse number="18" style="v"/>por këta kurdisin prita kundër gjakut të vet dhe ngrenë kurthe kundër vetë jetës së tyre.</para>
<para style="p"><verse number="19" style="v"/>Të tilla janë rrugët e çdo njeriu të etur për pasuri; ajo ia heq jetën atyre që e kanë.</para>
<para style="p"><verse number="20" style="v"/>Dituria bërtet nëpër rrugë, zëri i saj dëgjohet nëpër sheshe;</para>
<para style="p"><verse number="21" style="v"/>ajo thërret në vendet ku ka turma dhe ligjëron në hyrje të portave të qytetit;</para>
<para style="p"><verse number="22" style="v"/>"Deri kur, o njerëz të thjeshtë, do t'ju pëlqejë thjeshtësia dhe tallësit do të kënaqen duke u tallur dhe budallenjtë do të urrejnë dijen?</para>
<para style="p"><verse number="23" style="v"/>Ejani në vete nga qortimi im; ja, unë do të derdh mbi ju Frymën time dhe do t'ju bëj të njohura fjalët e mia.</para>
<para style="p"><verse number="24" style="v"/>Sepse unë thirra dhe ju nuk keni dashur, shtriva dorën time dhe askush prej jush nuk i kushtoi vëmendje,</para>
<para style="p"><verse number="25" style="v"/>përkundrazi hodhët poshtë të gjitha këshillat e mia dhe nuk pranuat ndreqjen time,</para>
<para style="p"><verse number="26" style="v"/>edhe unë do të qesh me fatkeqësinë tuaj, do të tallem kur të vijë ajo që ju druani,</para>
<para style="p"><verse number="27" style="v"/>kur ajo që druani të vijë si një furtunë, dhe fatkeqësia juaj të vijë si një stuhi, kur t'ju mbulojnë fatkeqësia dhe ankthi.</para>
<para style="p"><verse number="28" style="v"/>Atëherë ata do të më thërrasin mua, por unë nuk do të përgjigjem; do të më kërkojnë me kujdes, por nuk do të më gjejnë.</para>
<para style="p"><verse number="29" style="v"/>Sepse kanë urryer dijen dhe nuk kanë zgjedhur frikën e Zotit,</para>
<para style="p"><verse number="30" style="v"/>nuk kanë dashur të pranojnë këshillën time dhe kanë përbuzur të gjitha qortimet e mia.</para>
<para style="p"><verse number="31" style="v"/>Prandaj do të hanë frytin e sjelljes së tyre dhe do të ngopen me këshillat e tyre.</para>
<para style="p"><verse number="32" style="v"/>Sepse prapakthimi i njerëzve të thjeshtë i vret dhe qetësia e rreme e budallenjve i zhduk;</para>
<para style="p"><verse number="33" style="v"/>por ai që më dëgjon do të banojë një vend të sigurt, do të jetë me të vërtetë i qetë, pa frikë nga çfarëdo e keqe".</para>
<chapter number="2" style="c"/>
<para style="p"><verse number="1" style="v"/>Biri im, në rast se pranon fjalët e mia dhe i quan thesar urdhërimet e mia,</para>
<para style="p"><verse number="2" style="v"/>duke i vënë veshin diturisë dhe duke e prirur zemrën ndaj arsyes;</para>
<para style="p"><verse number="3" style="v"/>po, në rast se kërkon me ngulm gjykimin dhe ngre zërin për të siguruar mirëkuptim,</para>
<para style="p"><verse number="4" style="v"/>në rast se e kërkon si argjendin dhe fillon të rrëmosh si për një thesar të fshehur,</para>
<para style="p"><verse number="5" style="v"/>atëherë do të ndjesh frikën e Zotit dhe ke për të gjetur kuptimin e Perëndisë.</para>
<para style="p"><verse number="6" style="v"/>Sepse Zoti jep diturinë; nga goja e tij rrjedhin njohuria dhe arsyeja.</para>
<para style="p"><verse number="7" style="v"/>Ai mban rezervë për njerëzit e drejtë një ndihmë të fuqishme, një mburojë për ata që ecin me ndershmëri</para>
<para style="p"><verse number="8" style="v"/>për të mbrojtur shtigjet e drejtësisë dhe për të ruajtur rrugën e shenjtorëve të tij.</para>
<para style="p"><verse number="9" style="v"/>Atëherë do të kuptosh drejtësinë, barazinë, ndershmërinë dhe tërë rrugët e së mirës.</para>
<para style="p"><verse number="10" style="v"/>Kur dituria të të hyjë në zemër, edhe njohja do të jetë e këndshme për shpirtin tënd,</para>
<para style="p"><verse number="11" style="v"/>të menduarit do të kujdeset për ty dhe gjykimi do të të mbrojë,</para>
<para style="p"><verse number="12" style="v"/>për të të çliruar nga rruga e keqe, nga njerëzit që flasin për gjëra të këqija,</para>
<para style="p"><verse number="13" style="v"/>nga ata që braktisin shtigjet e ndershmërisë për të ecur në rrugët e territ,</para>
<para style="p"><verse number="14" style="v"/>që gëzohen kur bëjnë të keqen dhe ndiejnë kënaqësi në çoroditjet e njeriut të keq,</para>
<para style="p"><verse number="15" style="v"/>shtigjet e të cilit janë të shtrembra dhe rrugët dredha-dredha,</para>
<para style="p"><verse number="16" style="v"/>për të të shpëtuar nga gruaja që ka shkelur kurorën, nga gruaja e huaj që përdor fjalë mikluese,</para>
<para style="p"><verse number="17" style="v"/>që ka braktisur shokun e rinisë së saj dhe ka harruar marrëveshjen e lidhur me Perëndinë.</para>
<para style="p"><verse number="18" style="v"/>Sepse shtëpia e saj zbret drejt vdekjes dhe shtigjet e saj drejt të vdekurve.</para>
<para style="p"><verse number="19" style="v"/>Asnjë prej atyre që shkojnë tek ajo nuk kthehet, asnjë nuk i arrin shtigjet e jetës.</para>
<para style="p"><verse number="20" style="v"/>Kështu do të mund të ecësh në rrugën e të mirëve dhe do të mbetesh në shtigjet e të drejtëve.</para>
<para style="p"><verse number="21" style="v"/>Sepse njerëzit e drejtë do të banojnë tokën dhe ata të ndershëm do të qëndrojnë aty;</para>
<para style="p"><verse number="22" style="v"/>por të pabesët do të shfarosen nga toka dhe shkelësit do të hiqen prej saj.</para>
<chapter number="3" style="c"/>
<para style="p"><verse number="1" style="v"/>Biri im, mos harro mësimet e mia dhe zemra jote le të ruajë urdhërimet e mia,</para>
<para style="p"><verse number="2" style="v"/>sepse do të të shtohen ditë të gjata, vite jete dhe paqeje.</para>
<para style="p"><verse number="3" style="v"/>Mirësia dhe e vërteta mos të lënçin kurrë; lidhi rreth qafës, shkruaji mbi tabelën e zemrës sate;</para>
<para style="p"><verse number="4" style="v"/>do të gjesh kështu hir dhe arsye në sytë e Perëndisë dhe të njerëzve.</para>
<para style="p"><verse number="5" style="v"/>Ki besim tek Zoti me gjithë zemër dhe mos u mbështet në gjykimin tënd;</para>
<para style="p"><verse number="6" style="v"/>pranoje në të gjitha rrugët e tua, dhe ai do të drejtojë shtigjet e tua.</para>
<para style="p"><verse number="7" style="v"/>Mos e mbaj veten të ditur në sytë e tu, ki frikë nga Zoti dhe hiq dorë nga e keqja;</para>
<para style="p"><verse number="8" style="v"/>kjo do të jetë shërim për nervat e tua dhe freskim për kockat e tua.</para>
<para style="p"><verse number="9" style="v"/>Ndero Zotin me pasurinë tënde dhe me prodhimet e para të çdo të ardhure që ke;</para>
<para style="p"><verse number="10" style="v"/>hambarët e tu të grurit do të jenë plot e përplot dhe vozat e tua do të gufojnë me musht.</para>
<para style="p"><verse number="11" style="v"/>Biri im, mos e përçmo ndëshkimin e Zotit dhe mos urre qortimin e tij,</para>
<para style="p"><verse number="12" style="v"/>sepse Zoti qorton atë që do, si një baba djalin që atij i pëlqen.</para>
<para style="p"><verse number="13" style="v"/>Lum ai njeri që ka gjetur diturinë dhe njeriu që ka përftuar arsyen.</para>
<para style="p"><verse number="14" style="v"/>Sepse fitimi i tij është më i mirë se fitimi i argjendit dhe fryti i tij vlen më tepër se ari i kulluar.</para>
<para style="p"><verse number="15" style="v"/>Ajo është më e çmuar se perlat dhe mbarë gjërat më të këndshme nuk mund të barazohen me të.</para>
<para style="p"><verse number="16" style="v"/>Gjatësia e jetës është në të djathtë të saj, pasuria dhe lavdia në të majtë të saj.</para>
<para style="p"><verse number="17" style="v"/>Rrugët e saj janë rrugë të kënaqshme dhe në të tërë shtigjet e saj mbretëron paqja.</para>
<para style="p"><verse number="18" style="v"/>Ajo është një dru i jetës për ata që e kapin dhe lum ata që mbahen fort atje.</para>
<para style="p"><verse number="19" style="v"/>Me diturinë Zoti krijoi tokën dhe me zgjuarsinë i bëri të qëndrueshëm qiejt.</para>
<para style="p"><verse number="20" style="v"/>Me diturinë e tij u hapën humnerat dhe retë japin vesë.</para>
<para style="p"><verse number="21" style="v"/>Biri im, këto gjëra mos u largofshin kurrë nga sytë e tu. Mbaje diturinë dhe të menduarit.</para>
<para style="p"><verse number="22" style="v"/>Ato do të jenë jetë për shpirtin tënd dhe një zbukurim në qafën tënde.</para>
<para style="p"><verse number="23" style="v"/>Atëherë do të ecësh i sigurt në rrugën tënde dhe këmba jote nuk do të pengohet.</para>
<para style="p"><verse number="24" style="v"/>Kur do të biesh për të fjetur, nuk do të kesh frikë; po, do të biesh dhe gjumi yt do të jetë i ëmbël.</para>
<para style="p"><verse number="25" style="v"/>Nuk do të druash llahtarën e papritur, as shkatërrimin e të pabesëve kur do të ndodhë,</para>
<para style="p"><verse number="26" style="v"/>sepse Zoti do të jetë pranë teje dhe do të pengojë që këmba jote të kapet në ndonjë lak.</para>
<para style="p"><verse number="27" style="v"/>Mos i refuzo të mirën atij që i takon, kur e ke në dorë ta bësh.</para>
<para style="p"><verse number="28" style="v"/>Mos i thuaj të afërmit tënd: "Shko dhe kthehu; do të të jap nesër", kur e ke me vete gjënë e nevojshme.</para>
<para style="p"><verse number="29" style="v"/>Mos kurdis asnjë të keqe kundër të afërmit tënd, ndërsa ai banon me besim bashkë me ty.</para>
<para style="p"><verse number="30" style="v"/>Mos bëj padi kundër askujt pa shkak; po të jetë se nuk të ka bërë asnjë të keqe.</para>
<para style="p"><verse number="31" style="v"/>Mos ki zili njeriun e dhunshëm dhe mos zgjidh asnjë nga rrugët e tij,</para>
<para style="p"><verse number="32" style="v"/>sepse Zoti e neverit njeriun e çoroditur, por këshilla e tij është për njerëzit e ndershëm.</para>
<para style="p"><verse number="33" style="v"/>Mallkimi i Zotit është në shtëpinë e të pabesit, por ai bekon banesën e të drejtëve.</para>
<para style="p"><verse number="34" style="v"/>Me siguri ai tallet me tallësit, por i fal të përvuajturit.</para>
<para style="p"><verse number="35" style="v"/>Njerëzit e urtë do të trashëgojnë lavdinë, por poshtërsia do të jetë trashëgimia e atyre që nuk kanë mend.</para>
<chapter number="4" style="c"/>
<para style="p"><verse number="1" style="v"/>Dëgjoni, o bij, mësimet e një ati dhe tregoni kujdes që të mësoni të gjykoni,</para>
<para style="p"><verse number="2" style="v"/>sepse ju jap një doktrinë të mirë; mos braktisni ligjin tim.</para>
<para style="p"><verse number="3" style="v"/>Kur isha ende fëmijë pranë atit tim, njomëzak dhe i dashur në sytë e nënës sime,</para>
<para style="p"><verse number="4" style="v"/>ai më mësonte dhe më thoshte: "Zemra jote të kujtojë fjalët e mia; ruaji urdhërimet e mia dhe do të jetosh.</para>
<para style="p"><verse number="5" style="v"/>Fito dituri, fito gjykim; mos i harro fjalët e gojës sime dhe mos u largo prej tyre;</para>
<para style="p"><verse number="6" style="v"/>mos e braktis diturinë dhe ajo do të të mbrojë; duaje, sepse ajo do të të ndihmojë.</para>
<para style="p"><verse number="7" style="v"/>Dituria është gjëja më e rëndësishme; prandaj fito diturinë. Edhe sikur të humbasësh ato që ke, fito diturinë.</para>
<para style="p"><verse number="8" style="v"/>Përlëvdoje dhe ajo do të të lartësojë, ajo do të të japë lavdi, po qe se ti e përvetëson.</para>
<para style="p"><verse number="9" style="v"/>Ajo do të të vërë mbi kokën tënde një stoli prej nuri, do të të rrethojë me një kurorë lavdie".</para>
<para style="p"><verse number="10" style="v"/>Dëgjo, biri im, pranoji fjalët e mia dhe vitet e jetës sate do të shumohen.</para>
<para style="p"><verse number="11" style="v"/>Të kam mësuar në rrugën e diturisë, të kam udhëhequr nëpër shtigjet e ndershmërisë.</para>
<para style="p"><verse number="12" style="v"/>Kur do të ecësh, hapat e tua nuk do të pengohen; kur do të vraposh, nuk do të pengohesh.</para>
<para style="p"><verse number="13" style="v"/>Rroke mirë këtë mësim, mos e lër që të shkojë kot; ruaje, sepse ai është jeta jote.</para>
<para style="p"><verse number="14" style="v"/>Mos hyr në shtegun e të pabesëve dhe mos ec në rrugën e njerëzve të këqij;</para>
<para style="p"><verse number="15" style="v"/>evitoje atë, mos kalo nëpër të; largoju prej saj dhe shko tutje.</para>
<para style="p"><verse number="16" style="v"/>Sepse ata nuk mund të flenë, po të mos kenë bërë të keqen; gjumi i tyre zhduket po të jetë se nuk kanë rrëzuar dikë;</para>
<para style="p"><verse number="17" style="v"/>ata hanë bukën e paudhësisë dhe pinë verën e dhunës.</para>
<para style="p"><verse number="18" style="v"/>Por shtegu i të drejtëve është si drita e agimit, që shkëlqen gjithnjë e më mirë derisa të bëhet ditë e plotë.</para>
<para style="p"><verse number="19" style="v"/>Rruga e të pabesëve është si terri; ata nuk shohin atë që do t'i rrëzojë.</para>
<para style="p"><verse number="20" style="v"/>Biri im, trego kujdes për fjalët e mia, dëgjo thëniet e mia;</para>
<para style="p"><verse number="21" style="v"/>mos u largofshin kurrë nga sytë e tu, ruaji në qendër të zemrës sate;</para>
<para style="p"><verse number="22" style="v"/>sepse janë jetë për ata që i gjejnë, shërim për të gjithë trupin e tyre.</para>
<para style="p"><verse number="23" style="v"/>Ruaje zemrën tënde me shumë kujdes, sepse nga ajo dalin burimet jetës.</para>
<para style="p"><verse number="24" style="v"/>Hiq dorë nga e folura me hile dhe largo prej teje buzët e çoroditura.</para>
<para style="p"><verse number="25" style="v"/>Sytë e tu le të shohin drejt dhe qepallat e tua të synojnë drejt para teje.</para>
<para style="p"><verse number="26" style="v"/>Sheshoje shtegun e këmbëve të tua, dhe të gjitha rrugët e tua qofshin të caktuara mirë.</para>
<para style="p"><verse number="27" style="v"/>Mos u shmang as në të djathtë as në të majtë; tërhiqe këmbën tënde nga e keqja.</para>
<chapter number="5" style="c"/>
<para style="p"><verse number="1" style="v"/>Biri im, ki kujdes për diturinë time, vëri veshin arsyetimit tim,</para>
<para style="p"><verse number="2" style="v"/>me qëllim që ti të ruash gjykimin dhe buzët e tua të fiksojnë diturinë.</para>
<para style="p"><verse number="3" style="v"/>Sepse buzët e gruas që shkel kurorën nxjerrin mjaltë dhe goja e saj është më e butë se vaji;</para>
<para style="p"><verse number="4" style="v"/>por në fund ajo është e hidhur si pelini, e mprehtë si një shpatë me dy presa.</para>
<para style="p"><verse number="5" style="v"/>Këmbët e saj zbresin drejt vdekjes, hapat e saj çojnë drejtpërdrejt në Sheol.</para>
<para style="p"><verse number="6" style="v"/>Ajo nuk ecën në shtegun e jetës, por ti nuk i jep rëndësi kësaj gjëje; rrugët e saj janë të gabuara, por ti nuk e kupton.</para>
<para style="p"><verse number="7" style="v"/>Prandaj tani, bij të mi, më dëgjoni dhe mos u largoni nga fjalët e gojës sime.</para>
<para style="p"><verse number="8" style="v"/>Mbaje larg prej saj rrugën tënde dhe mos iu afro portës së shtëpisë së saj,</para>
<para style="p"><verse number="9" style="v"/>për të mos ua dhënë të tjerëve fuqinë tënde dhe vitet e tua dikujt që nuk ka mëshirë.</para>
<para style="p"><verse number="10" style="v"/>Me qëllim që të huajt të mos ngopen me pasurinë tënde, dhe mundi yt të mos shkojë në shtëpinë e një të huaji,</para>
<para style="p"><verse number="11" style="v"/>dhe të mos rënkosh kur do të të vijë fundi, kur mishi dhe trupi yt do të jenë të konsumuar,</para>
<para style="p"><verse number="12" style="v"/>dhe të thuash: "Vallë si urreva mësimin, dhe si e ka përçmuar qortimin zemra ime?</para>
<para style="p"><verse number="13" style="v"/>Nuk dëgjova zërin e atyre që më mësonin dhe nuk ua vura veshin atyre që më udhëzonin.</para>
<para style="p"><verse number="14" style="v"/>U ndodha pothuajse në një të keqe të plotë në mes të turmës dhe të kuvendit".</para>
<para style="p"><verse number="15" style="v"/>Pi ujin e sternës sate dhe ujin e rrjedhshëm të pusit tënd.</para>
<para style="p"><verse number="16" style="v"/>A duhet burimet e tua të derdhen jashtë, si rrëke uji nëpër rrugë?</para>
<para style="p"><verse number="17" style="v"/>Qofshin vetëm për ty dhe jo për të huajt bashkë me ty.</para>
<para style="p"><verse number="18" style="v"/>Qoftë i bekuar burimi yt dhe gëzohu me nusen e rinisë sate.</para>
<para style="p"><verse number="19" style="v"/>Drenushë e dashur dhe gazelë hirplotë, gjinjtë e saj le të të kënaqin kurdoherë, dhe qofsh vazhdimisht i dhënë pas dashurisë që ke për të.</para>
<para style="p"><verse number="20" style="v"/>Pse vallë, biri im, të biesh në dashuri me një grua që ka shkelur kurorën dhe të rrokësh gjirin e një të huaje?</para>
<para style="p"><verse number="21" style="v"/>Sepse rrugët e njeriut janë gjithnjë përpara syve të Zotit, dhe ai vëzhgon të gjitha shtigjet e tij.</para>
<para style="p"><verse number="22" style="v"/>I pabesi zihet nga vetë paudhësitë e tij dhe mbahet nga litarët e mëkatit të tij.</para>
<para style="p"><verse number="23" style="v"/>Ai ka për të vdekur sepse nuk korrigjohet dhe do të zhduket për shkak të marrëzisë së tij.</para>
<chapter number="6" style="c"/>
<para style="p"><verse number="1" style="v"/>Biri im, në qoftë se je bërë garant për të afërmin tënd, në rast se ke dhënë dorën si garanci për një të huaj,</para>
<para style="p"><verse number="2" style="v"/>je zënë në lakun e fjalëve të gojës sate, je zënë nga fjalët e gojës sate.</para>
<para style="p"><verse number="3" style="v"/>Bëj këtë, pra, biri im, dhe shpengohu, sepse ke rënë në duart e të afërmit tënd. Shko, hidhu në këmbët e tij dhe ngul këmbë me të madhe te i afërmi yt.</para>
<para style="p"><verse number="4" style="v"/>Mos u jep gjumë syve të tu as çlodhje qepallave të tua;</para>
<para style="p"><verse number="5" style="v"/>çlirohu si gazela nga dora e gjahtarit, si zogu nga dora e atij që kap zogjtë.</para>
<para style="p"><verse number="6" style="v"/>Shko te milingona, o përtac, vër re zakonet e saj dhe bëhu i urtë.</para>
<para style="p"><verse number="7" style="v"/>Ajo nuk ka as kryetar, as mbikëqyrës, as zot;</para>
<para style="p"><verse number="8" style="v"/>e gjen ushqimin në verë dhe mbledh zahirenë e saj gjatë korrjes.</para>
<para style="p"><verse number="9" style="v"/>Deri kur, o përtac, do të rrish duke fjetur? Kur do të shkundesh nga gjumi yt?</para>
<para style="p"><verse number="10" style="v"/>Të flesh pak, të dremitësh pak, të rrish me duar në ije për t'u çlodhur,</para>
<para style="p"><verse number="11" style="v"/>kështu varfëria jote do të vijë si një vjedhës, dhe skamja jote si një njeri i armatosur.</para>
<para style="p"><verse number="12" style="v"/>Njeriu pa vlerë, njeriu i keq, ecën me një gojë të çoroditur;</para>
<para style="p"><verse number="13" style="v"/>luan syrin, flet me këmbët, bën shenja me gishta;</para>
<para style="p"><verse number="14" style="v"/>ka ligësi në zemër, kurdis vazhdimisht të keqen dhe mbjell grindje.</para>
<para style="p"><verse number="15" style="v"/>Prandaj shkatërrimi i tij do të vijë papritur, në një çast do të shkatërrohet pa rrugëdalje tjetër.</para>
<para style="p"><verse number="16" style="v"/>Zoti i urren këto gjashtë gjëra, madje shtatë janë të neveritshme për të:</para>
<para style="p"><verse number="17" style="v"/>sytë krenare, gjuha gënjeshtare, duart që derdhin gjak të pafajshëm,</para>
<para style="p"><verse number="18" style="v"/>zemra që kurdis plane të këqija, këmbët që turren shpejt drejt së keqes,</para>
<para style="p"><verse number="19" style="v"/>dëshmitari i rremë që thotë gënjeshtra dhe ai që shtie grindje midis vëllezërve.</para>
<para style="p"><verse number="20" style="v"/>Biri im, ruaje urdhërimin e atit tënd dhe mos harro mësimet e nënës sate.</para>
<para style="p"><verse number="21" style="v"/>Mbaji vazhdimisht të lidhura në zemrën tënde dhe fiksoji rreth qafës sate.</para>
<para style="p"><verse number="22" style="v"/>Kur do të ecësh, do të të udhëheqin; kur të pushosh, do të të ruajnë; kur të zgjohesh, do të flasin me ty.</para>
<para style="p"><verse number="23" style="v"/>Sepse urdhërimi është një llambë, mësimi një dritë, dhe ndreqjet e mësimit janë rruga e jetës,</para>
<para style="p"><verse number="24" style="v"/>për të të mbrojtur nga gruaja e keqe, nga lajkat e gjuhës të gruas së huaj.</para>
<para style="p"><verse number="25" style="v"/>Mos dëshiro në zemrën tënde bukurinë e saj dhe mos u rrëmbe nga qepallat e saj.</para>
<para style="p"><verse number="26" style="v"/>Sepse për një prostitutë burri katandiset për një copë bukë, dhe gruaja e një tjetri gjuan shpirtin e vyer të një burri.</para>
<para style="p"><verse number="27" style="v"/>A mund të mbajë burri një zjarr në gji të tij pa djegur rrobat e trupit?</para>
<para style="p"><verse number="28" style="v"/>A mund të ecë burri mbi qymyr të ndezur pa djegur këmbët e tij?</para>
<para style="p"><verse number="29" style="v"/>Në këtë gjendje është ai që shkon tek gruaja e një tjetri; kush e prek nuk do të mbetet pa u ndëshkuar.</para>
<para style="p"><verse number="30" style="v"/>Nuk përçmohet hajduti që vjedh për të shuar urinë kur është i uritur;</para>
<para style="p"><verse number="31" style="v"/>por në rast se kapet në faj, duhet të kthejë shtatëfishin, dhe të japë tërë pasurinë e shtëpisë së tij.</para>
<para style="p"><verse number="32" style="v"/>Por ai që kryen një shkelje kurore me një grua është një njeri pa mend; ai që bën një gjë të tillë shkatërron jetën e tij.</para>
<para style="p"><verse number="33" style="v"/>Do të gjejë plagë dhe përçmim, dhe turpi i tij nuk do t'i hiqet kurrë.</para>
<para style="p"><verse number="34" style="v"/>sepse xhelozia e tërbon bashkëshortin, që do të jetë i pamëshirshëm ditën e hakmarrjes.</para>
<para style="p"><verse number="35" style="v"/>Ai nuk do të pranojë asnjë shpërblim dhe nuk do të kënaqet, edhe sikur t'i bëjnë shumë dhurata.</para>
<chapter number="7" style="c"/>
<para style="p"><verse number="1" style="v"/>Biri im, ruaji fjalët e mia dhe urdhërimet e mia në veten tënde,</para>
<para style="p"><verse number="2" style="v"/>Ruaji urdhërimet e mia dhe ke për të jetuar; ruaji mësimet e mia si bebja e syve të tu.</para>
<para style="p"><verse number="3" style="v"/>Lidhi ndër gishta, shkruaji mbi tabelën e zemrës sate.</para>
<para style="p"><verse number="4" style="v"/>Thuaji diturisë: "Ti je motra ime" dhe quaje "shok" gjykimin,</para>
<para style="p"><verse number="5" style="v"/>me qëllim që të të ruajnë nga gruaja e tjetrit nga gruaja e huaj që përdor fjalë lajkatare.</para>
<para style="p"><verse number="6" style="v"/>Nga dritarja e shtëpisë sime shikoja nëpër parmakët prej hekuri</para>
<para style="p"><verse number="7" style="v"/>dhe pashë midis budallenjve; dallova midis të rinjve një djalë të ri që s'kishte gjykim,</para>
<para style="p"><verse number="8" style="v"/>që kalonte nëpër rrugë pranë qoshes të gruas së huaj dhe drejtohej nga shtëpia e saj,</para>
<para style="p"><verse number="9" style="v"/>në muzg, kur po ngryste dita, ndërsa zbriste nata e zezë dhe e errët.</para>
<para style="p"><verse number="10" style="v"/>I doli para një grua e veshur si prostitutë dhe dinake;</para>
<para style="p"><verse number="11" style="v"/>ajo është turbulluese dhe provokuese, dhe nuk di t'i mbajë këmbët në shtëpinë e saj;</para>
<para style="p"><verse number="12" style="v"/>herë mbi rrugë, herë në sheshet qëndron në pritë në çdo qoshe.</para>
<para style="p"><verse number="13" style="v"/>Kështu e zuri dhe e puthi, pastaj me paturpësi tha:</para>
<para style="p"><verse number="14" style="v"/>"Duhet të bëja flijimet e falënderimit; pikërisht sot i plotësova zotimet e mia;</para>
<para style="p"><verse number="15" style="v"/>prandaj të dola para që të të kërkoj dhe të gjeta.</para>
<para style="p"><verse number="16" style="v"/>E zbukurova shtratin tim me një mbulesë si sixhade, me li të ngjyrosur nga Egjipti;</para>
<para style="p"><verse number="17" style="v"/>e parfumova shtratin tim me mirrë, me aloe dhe me kanellë.</para>
<para style="p"><verse number="18" style="v"/>Eja, të dehemi me dashuri deri në mëngjes, të kënaqemi në qejfe dashurie,</para>
<para style="p"><verse number="19" style="v"/>sepse burri im nuk është në shtëpi, por ka shkuar në një udhëtim të gjatë;</para>
<para style="p"><verse number="20" style="v"/>ka marrë me vete një thes të vogël me pare dhe do të kthehet në shtëpi vetëm kur të jetë hëna e plotë".</para>
<para style="p"><verse number="21" style="v"/>Ajo e mashtroi me fjalë bindëse, e tërhoqi me ëmbëlsinë e buzëve të saj.</para>
<para style="p"><verse number="22" style="v"/>Ai e ndoqi pa mëdyshje, si një ka që shkon në thertore, si një i lidhur në dënimin e budallait,</para>
<para style="p"><verse number="23" style="v"/>derisa një shigjetë nuk i shpon mëlçinë; ai nxiton si një zog, pa ditur që një lak është ngritur kundër jetës së tij.</para>
<para style="p"><verse number="24" style="v"/>Prandaj, bij të mi, më dëgjoni, kushtojuni kujdes fjalëve të gojës sime.</para>
<para style="p"><verse number="25" style="v"/>Zemra jote të mos shkojë pas rrugëve të saj, mos devijo nëpër shtigjet e saj,</para>
<para style="p"><verse number="26" style="v"/>sepse ka rrëzuar shumë të plagosur për vdekje, dhe tërë ata që ajo ka vrarë ishin burra të fortë.</para>
<para style="p"><verse number="27" style="v"/>Shtëpia e saj është rruga e Sheolit që zbret në thellësitë e vdekjes.</para>
<chapter number="8" style="c"/>
<para style="p"><verse number="1" style="v"/>A nuk bërtet vallë dituria dhe maturia a nuk e bën zërin e saj të dëgjohet?</para>
<para style="p"><verse number="2" style="v"/>Ajo qëndron në këmbë mbi majën e lartësive, gjatë rrugës, në kryqëzimet e rrugëve;</para>
<para style="p"><verse number="3" style="v"/>bërtet pranë portave, në hyrje të qyteteve, në prag të dyerve;</para>
<para style="p"><verse number="4" style="v"/>"Ju drejtohem juve, o njerëz dhe zëri im u drejtohet bijve të njeriut.</para>
<para style="p"><verse number="5" style="v"/>Kuptoni, o njerëz të thjeshtë, maturinë, dhe ju, njerëz pa mend, kini një zemër të urtë.</para>
<para style="p"><verse number="6" style="v"/>Më dëgjoni, sepse do të flas për gjëra të rëndësishme dhe buzët e mia do të hapen për të thënë gjëra të drejta.</para>
<para style="p"><verse number="7" style="v"/>Sepse goja ime do të shpallë të vërtetën; pabesia është e neveritshme për buzët e mia.</para>
<para style="p"><verse number="8" style="v"/>Të gjitha fjalët e gojës sime janë të drejta, në to nuk ka asgjë të shtrembër dhe të çoroditur.</para>
<para style="p"><verse number="9" style="v"/>Janë të gjitha të drejta për atë që ka mend dhe për ata që kanë gjetur dijen.</para>
<para style="p"><verse number="10" style="v"/>Pranoni mësimin tim dhe jo argjendin, dijen në vend të arit të zgjedhur,</para>
<para style="p"><verse number="11" style="v"/>sepse dituria vlen më tepër se margaritarët, të gjitha gjërat që dikush mund dikush të dëshiroje nuk barazohen me të.</para>
<para style="p"><verse number="12" style="v"/>Unë, dituria, rri me maturinë dhe e gjej dijen në meditim.</para>
<para style="p"><verse number="13" style="v"/>Frika e Zotit është të urresh të keqen; unë e urrej kryelartësinë, arrogancën, rrugën e keqe dhe gojën e çoroditur.</para>
<para style="p"><verse number="14" style="v"/>Mua më takon mendimi dhe dituria e vërtetë; unë jam zgjuarsia, mua më përket forca.</para>
<para style="p"><verse number="15" style="v"/>Nëpërmjet meje mbretërojnë mbretërit dhe princat vendosin drejtësinë.</para>
<para style="p"><verse number="16" style="v"/>Nëpërmjet meje qeverisin krerët, fisnikët, tërë gjykatësit e tokës.</para>
<para style="p"><verse number="17" style="v"/>Unë i dua ata që më duan, dhe ata që më kërkojnë me kujdes më gjejnë.</para>
<para style="p"><verse number="18" style="v"/>Me mua janë pasuria dhe lavdia, pasuria që zgjat dhe drejtësia.</para>
<para style="p"><verse number="19" style="v"/>Fryti im është më i mirë se ari, po, se ari i kulluar, dhe prodhimi im më tepër se argjendi i zgjedhur.</para>
<para style="p"><verse number="20" style="v"/>Unë eci në rrugën e drejtësisë, në mes të shtigjeve të drejtësisë,</para>
<para style="p"><verse number="21" style="v"/>për t'i bërë ata që më duan të trashëgojnë pasurinë e vërtetë dhe për të mbushur thesaret e tyre.</para>
<para style="p"><verse number="22" style="v"/>Zoti më zotëroi në fillim të rrugës së tij, përpara veprave të tij më të lashta.</para>
<para style="p"><verse number="23" style="v"/>U vendosa nga amshimi, që në krye, para se toka të ekzistonte.</para>
<para style="p"><verse number="24" style="v"/>Më prodhuan kur nuk kishte ende humnera, kur nuk kishte burime me ujë të bollshëm.</para>
<para style="p"><verse number="25" style="v"/>Më prodhuan para se themelet e maleve të ishin përforcuar, para kodrinave,</para>
<para style="p"><verse number="26" style="v"/>kur nuk kishte sajuar ende as tokën, as fushat dhe as plisat e para të dheut.</para>
<para style="p"><verse number="27" style="v"/>Kur ai fiksonte qiejt, unë isha aty; kur bënte një rreth mbi sipërfaqen e humnerës,</para>
<para style="p"><verse number="28" style="v"/>kur i bënte të qëndrueshëm qiejt e epërm, kur përforconte burimet e humnerës,</para>
<para style="p"><verse number="29" style="v"/>kur i caktonte detit caqet e tij në mënyrë që ujërat të mos kalonin përtej urdhrit të tij, kur vendoste themelet e dheut,</para>
<para style="p"><verse number="30" style="v"/>unë isha pranë tij si një arkitekt, isha çdo ditë kënaqësia e tij, duke u gëzuar çdo çast para tij;</para>
<para style="p"><verse number="31" style="v"/>kënaqesha në pjesën e banueshme të botës dhe gjeja ëndjen time me bijtë e njerëzve.</para>
<para style="p"><verse number="32" style="v"/>Tani, pra, më dëgjoni, o bij; lum ata që ndjekin rrugët e mia!</para>
<para style="p"><verse number="33" style="v"/>Dëgjoni këto mësime, tregohuni të urtë dhe mos i hidhni poshtë!</para>
<para style="p"><verse number="34" style="v"/>Lum ai njeri që më dëgjon, duke u gdhirë çdo ditë te portat e mia dhe duke ruajtur shtalkat e portave të mia.</para>
<para style="p"><verse number="35" style="v"/>Sepse ai që më gjen, gjen jetën, dhe siguron përkrahjen e Zotit.</para>
<para style="p"><verse number="36" style="v"/>Por ai që mëkaton kundër meje, i bën të keqe vetvetes; të gjithë ata që më urrejnë duan vdekjen".</para>
<chapter number="9" style="c"/>
<para style="p"><verse number="1" style="v"/>Dituria ka ndërtuar shtëpinë e saj, ka gdhendur shtatë shtyllat e saj.</para>
<para style="p"><verse number="2" style="v"/>Ka vrarë kafshët e saj, ka përzier verën e saj dhe shtruar tryezën e saj.</para>
<para style="p"><verse number="3" style="v"/>Ka dërguar jashtë shërbëtoret e saj; nga vendet më të larta të qytetit ajo thërret:</para>
<para style="p"><verse number="4" style="v"/>"Ai që është budalla të vijë këtu!". Atij që i mungon gjykimi i thotë:</para>
<para style="p"><verse number="5" style="v"/>"Ejani, hani nga buka ime dhe pini verën që kam përzier.</para>
<para style="p"><verse number="6" style="v"/>Lëreni budallallëkun dhe do të jetoni, ecni në rrugën e arsyes".</para>
<para style="p"><verse number="7" style="v"/>Ai që korrigjon tallësin tërheq mbi vete të shara, dhe ai që qorton të pabesin merr të shara.</para>
<para style="p"><verse number="8" style="v"/>Mos qorto tallësin sepse ai do të të urrejë; qorto të urtin dhe ai do të të dojë.</para>
<para style="p"><verse number="9" style="v"/>Mësoje të urtin dhe ai do të bëhet edhe më i urtë. Mësoje të drejtin dhe ai do të rritë diturinë e tij.</para>
<para style="p"><verse number="10" style="v"/>Frika e Zotit është parimi i diturisë, dhe njohja e të Shenjtit është zgjuarsia.</para>
<para style="p"><verse number="11" style="v"/>Sepse nëpërmjet meje do të shumohen ditët e tua dhe do të të shtohen vite jete.</para>
<para style="p"><verse number="12" style="v"/>Në rast se je i urtë, je i urtë për veten tënde; në rast se je tallës, pasojat do t'i kesh vetëm ti.</para>
<para style="p"><verse number="13" style="v"/>Gruaja budallaqe është zhurmëmadhe, aspak e zgjuar dhe nuk di asgjë.</para>
<para style="p"><verse number="14" style="v"/>Rri ulur te porta e shtëpisë së saj, mbi një fron në vendet e larta të qytetit,</para>
<para style="p"><verse number="15" style="v"/>për të ftuar ata që kalojnë nëpër rrugë, që shkojnë drejt në rrugën e tyre:</para>
<para style="p"><verse number="16" style="v"/>"Ai që është budalla të vijë këtu!". Dhe atij që i mungon arsyeja i thotë:</para>
<para style="p"><verse number="17" style="v"/>"Ujërat e vjedhura janë të ëmbla; buka që hahet fshehurazi është e shijshme".</para>
<para style="p"><verse number="18" style="v"/>Por ai nuk e di që atje janë të vdekurit, që të ftuarit e saj janë në thellësinë e Sheolit.</para>
<chapter number="10" style="c"/>
<para style="p"><verse number="1" style="v"/>Fjalët e urta të Salomonit. Një fëmijë e urtë e gëzon të atin, por një fëmijë budalla i shkakton vuajtje nënës së vet.</para>
<para style="p"><verse number="2" style="v"/>Thesaret e padrejtësisë nuk japin dobi, por drejtësia të çliron nga vdekja.</para>
<para style="p"><verse number="3" style="v"/>Zoti nuk do të lejojë që i drejti të vuajë nga uria, por hedh poshtë dëshirën e të pabesëve.</para>
<para style="p"><verse number="4" style="v"/>Kush punon me dorë përtace varfërohet, por dora e njerëzve të zellshëm të bën të pasurohesh.</para>
<para style="p"><verse number="5" style="v"/>Ai që mbledh gjatë verës është një bir i matur, por ai që fle në kohën e korrjeve është një bir që të mbulon me turp.</para>
<para style="p"><verse number="6" style="v"/>Ka bekime mbi kokën e të drejtit, por dhuna e mbulon gojën e të pabesëve.</para>
<para style="p"><verse number="7" style="v"/>Kujtimi i të drejtit është në bekim, por emri i të pabesit do të kalbet.</para>
<para style="p"><verse number="8" style="v"/>Zemërurti i pranon urdhërimet, por fjalamani budalla do të rrëzohet.</para>
<para style="p"><verse number="9" style="v"/>Ai që ecën në ndershmëri ecën i sigurt, por ai që ndjek rrugë dredharake ka për t'u zbuluar.</para>
<para style="p"><verse number="10" style="v"/>Kush e shkel syrin shkakton vuajtje, por fjalamani budalla do të rrëzohet.</para>
<para style="p"><verse number="11" style="v"/>Goja e të drejtit është një burim jete, por dhuna e mbulon gojën e të pabesëve.</para>
<para style="p"><verse number="12" style="v"/>Urrejtja shkakton grindje, por dashuria mbulon të gjitha fajet.</para>
<para style="p"><verse number="13" style="v"/>Dituria gjendet mbi buzët e atyre që kanë mendje, por shkopi është për kurrizin e atyre që nuk kanë mend.</para>
<para style="p"><verse number="14" style="v"/>Të urtët grumbullojnë njohuri, por goja e budallait është një shkatërrim i shpejtë.</para>
<para style="p"><verse number="15" style="v"/>Begatia e të pasurit është qyteti i tij i fortë; shkatërrimi i të varfrit është varfëria e tyre.</para>
<para style="p"><verse number="16" style="v"/>Puna e të drejtit i shërben jetës, fitimi i të pabesit mëkatit.</para>
<para style="p"><verse number="17" style="v"/>Kush ruan mësimet është në rrugën e jetës; por kush nuk pranon kritikën humb.</para>
<para style="p"><verse number="18" style="v"/>Kush e maskon urrejtjen ka buzë gënjeshtare dhe ai që përhap shpifje është budalla.</para>
<para style="p"><verse number="19" style="v"/>Në fjalët e shumta faji nuk mungon, por ai që i frenon buzët e tij është i urtë.</para>
<para style="p"><verse number="20" style="v"/>Gjuha e të drejtit është argjend i zgjedhur, por zemra e të pabesëve vlen pak.</para>
<para style="p"><verse number="21" style="v"/>Buzët e të drejtit ushqejnë mjaft njerëz, por budallenjtë vdesin sepse nuk kanë mend.</para>
<para style="p"><verse number="22" style="v"/>Bekimi i Zotit pasuron dhe ai nuk shton asnjë vuajtje.</para>
<para style="p"><verse number="23" style="v"/>Kryerja e një kobi për budallanë është si një zbavitje; kështu është dituria për njeriun që ka mend.</para>
<para style="p"><verse number="24" style="v"/>Të pabesit i ndodh ajo nga e cila trembet, por njerëzve të drejtë u jepet ajo që dëshirojnë.</para>
<para style="p"><verse number="25" style="v"/>Kur kalon furtuna, i pabesi nuk është më, por i drejti ka një themel të përjetshëm.</para>
<para style="p"><verse number="26" style="v"/>Ashtu si uthulla për dhëmbët dhe tymi për sytë, kështu është dembeli për ata që e dërgojnë.</para>
<para style="p"><verse number="27" style="v"/>Frika e Zotit i zgjat ditët, por vitet e të pabesit do të shkurtohen.</para>
<para style="p"><verse number="28" style="v"/>Shpresa e të drejtëve është gëzimi, por pritja e të pabesëve do të zhduket.</para>
<para style="p"><verse number="29" style="v"/>Rruga e Zotit është një kala për njeriun e ndershëm, por është shkatërrim për ata që kryejnë padrejtësi.</para>
<para style="p"><verse number="30" style="v"/>I drejti nuk do të lëvizet kurrë, por të pabesët nuk do të banojnë në tokë.</para>
<para style="p"><verse number="31" style="v"/>Goja e të drejtit prodhon dituri, por gjuha e çoroditur do të pritet.</para>
<para style="p"><verse number="32" style="v"/>Buzët e të drejtit njohin atë që është e pranueshme; por goja e të pabesëve njeh vetëm gjëra të çoroditura.</para>
<chapter number="11" style="c"/>
<para style="p"><verse number="1" style="v"/>Peshorja e pasaktë është e neveritshme për Zotin, por peshimi i saktë i pëlqen.</para>
<para style="p"><verse number="2" style="v"/>Kur vjen kryelartësia, vjen edhe turpi; por dituria është me njerëzit e thjeshtë.</para>
<para style="p"><verse number="3" style="v"/>Njerëzit e drejtë udhëhiqen nga ndershmëria, por ligësia e të pabesëve do t'i shkatërrojë këta.</para>
<para style="p"><verse number="4" style="v"/>Pasuritë nuk sjellin dobi ditën e zemërimit, por drejtësia të shpëton nga vdekja.</para>
<para style="p"><verse number="5" style="v"/>Drejtësia e njeriut të ndershëm i hap rrugën, por i pabesi bie për shkak të paudhësisë së tij.</para>
<para style="p"><verse number="6" style="v"/>Drejtësia e njerëzve të drejtë i çliron këta, por njerëzit e pabesë do të kapen nga vetë ligësia e tyre.</para>
<para style="p"><verse number="7" style="v"/>Kur vdes një i pabesë, shpresa e tij humb dhe shpresa e njerëzve të padrejtë davaritet.</para>
<para style="p"><verse number="8" style="v"/>I drejti çlirohet nga fatkeqësia, por i pabesi i zë vendin.</para>
<para style="p"><verse number="9" style="v"/>Me gojën e tij hipokriti shkatërron të afërmin e tij, por të drejtët çlirohen për shkak të dijes së tyre.</para>
<para style="p"><verse number="10" style="v"/>Kur të drejtët begatohen, qyteti gëzohet; por kur vdesin të pabesët, dëgjohen britma gëzimi.</para>
<para style="p"><verse number="11" style="v"/>Nga bekimi i njerëzve të drejtë qyteti ngrihet, por goja e të pafeve e çon në shkatërrim.</para>
<para style="p"><verse number="12" style="v"/>Kush e përbuz të afërmin e tij nuk ka mend, por njeriu i matur hesht.</para>
<para style="p"><verse number="13" style="v"/>Kush shkon rreth e qark duke përfolur, nxjerr sekretet, por ai që ka një shpirt besnik i fsheh ato.</para>
<para style="p"><verse number="14" style="v"/>Pa një udhëheqje të urtë populli bie, por gjen shpëtim në numrin e madh të këshilltarëve.</para>
<para style="p"><verse number="15" style="v"/>Kush bëhet garant për një të huaj do të pësojë dëmet e këtij veprimi, por ai që refuzon të japë dorën si garant është i sigurt.</para>
<para style="p"><verse number="16" style="v"/>Gruaja e bukur fiton lavdinë dhe njerëzit e dhunshëm grumbullojnë pasuri.</para>
<para style="p"><verse number="17" style="v"/>Njeriu i mëshirshëm i bën të mirë vetes, kurse njeriu mizor mundon mishin e tij.</para>
<para style="p"><verse number="18" style="v"/>I pabesi realizon një fitim të rremë, por ai që mbjell drejtësi do të ketë një shpërblim të sigurt.</para>
<para style="p"><verse number="19" style="v"/>Ashtu si drejtësia të çon në jetë, kështu ai që shkon pas të keqes gjen vdekjen.</para>
<para style="p"><verse number="20" style="v"/>Të çoroditurit nga zemra janë të neveritur për Zotin, por ata që janë të ndershëm në sjelljen e tyre pëlqehen nga ai.</para>
<para style="p"><verse number="21" style="v"/>Edhe kur i shtrëngon dorën një tjetri për një besëlidhje, njeriu i keq nuk do të mbetet i pandëshkuar, por pasardhësit e të drejtëve do të shpëtojnë.</para>
<para style="p"><verse number="22" style="v"/>Si një unazë ari në feçkën e një derri, kështu është një grua e bukur që nuk ka mend.</para>
<para style="p"><verse number="23" style="v"/>Dëshira e të drejtëve është vetëm e mira, por shpresa e të pabesëve është zemërimi.</para>
<para style="p"><verse number="24" style="v"/>Ka nga ata që shkapërderdhin bujari dhe bëhen më të pasur, dhe ka nga ata që kursejnë më tepër se duhet dhe bëhen gjithnjë e më të varfër.</para>
<para style="p"><verse number="25" style="v"/>Njeriu bujar do të pasurohet dhe ai që vadit do të vaditet gjithashtu.</para>
<para style="p"><verse number="26" style="v"/>Populli mallkon atë që nuk pranon të japë grurin, por bekimi bie mbi kokën e atij që e shet.</para>
<para style="p"><verse number="27" style="v"/>Kush kërkon me zell të mirën fiton dashamirësinë, por ai që kërkon të keqen, kjo do t'i bjerë mbi të.</para>
<para style="p"><verse number="28" style="v"/>Kush ka besim në pasuritë e tij do të rrëzohet, por të drejtët do të çelin si gjethe.</para>
<para style="p"><verse number="29" style="v"/>Ai që bën rrëmujë në shtëpinë e vet do të trashëgojë erën, dhe budallai do të jetë shërbëtori i atij që është i urtë nga zemra.</para>
<para style="p"><verse number="30" style="v"/>Fryti i të drejtit është një dru i jetës, dhe ai që shtie në dorë shpirtrat është i urtë.</para>
<para style="p"><verse number="31" style="v"/>Ja, i drejti merr shpërblimin mbi tokë, e aq më tepër i pabesi dhe mëkatari!</para>
<chapter number="12" style="c"/>
<para style="p"><verse number="1" style="v"/>Kush e do korrigjimin do diturinë, por ai që e urren kritikën është budalla.</para>
<para style="p"><verse number="2" style="v"/>Njeriu i mirë gëzon përkrahjen e Zotit, por ky do të dënojë njeriun që sajon plane të këqija.</para>
<para style="p"><verse number="3" style="v"/>Njeriu nuk bëhet i qëndrueshëm me pabesinë, por rrënja e të drejtëve nuk do të lëvizet kurrë.</para>
<para style="p"><verse number="4" style="v"/>Gruaja e virtytshme është kurora e burrit të saj, por ajo që e turpëron është si një krimb në kockat e tij.</para>
<para style="p"><verse number="5" style="v"/>Mendimet e të drejtëve janë drejtësia, por synimet e të pabesëve janë mashtrimi.</para>
<para style="p"><verse number="6" style="v"/>Fjalët e të pabesëve rrinë në pritë për të derdhur gjak, por goja e njerëzve të drejtë do t'i çlirojë.</para>
<para style="p"><verse number="7" style="v"/>Të pabesët janë përmbysur dhe nuk janë më, por shtëpia e të drejtëve do të mbetet më këmbë.</para>
<para style="p"><verse number="8" style="v"/>Një njeri lëvdohet për gjykimin e tij, por ai që ka një zemër të çoroditur do të përçmohet.</para>
<para style="p"><verse number="9" style="v"/>Është më mirë të të çmojnë pak dhe të kesh një shërbëtor, se sa të të nderojnë dhe të mos kesh bukë.</para>
<para style="p"><verse number="10" style="v"/>I drejti kujdeset për jetën e bagëtisë së tij, por të përbrendshmet e të pabesëve janë mizore.</para>
<para style="p"><verse number="11" style="v"/>Kush punon tokën e tij do të ngopet me bukë, por ai që shkon pas kotësive është pa mend.</para>
<para style="p"><verse number="12" style="v"/>I pabesi dëshiron gjahun e njerëzve të këqij, por rrënja e të drejtëve sjell fryt.</para>
<para style="p"><verse number="13" style="v"/>Njeriu i keq kapet në kurthin e mëkatit të buzëve të tij, por i drejti do t'i shpëtojë fatkeqësisë.</para>
<para style="p"><verse number="14" style="v"/>Njeriu do të ngopet me të mira për frytin e gojës së tij, dhe secili do të marrë shpërblimin sipas veprës së duarve të tij.</para>
<para style="p"><verse number="15" style="v"/>Rruga e budallait është e drejtë para syve të tij, por ai që dëgjon këshillat është i urtë.</para>
<para style="p"><verse number="16" style="v"/>Budallai e tregon menjëherë pezmatimin e tij, por njeriu i matur e fsheh turpin.</para>
<para style="p"><verse number="17" style="v"/>Ai që thotë të vërtetën shpall atë që është e drejtë, por dëshmitari i rremë thotë mashtrime.</para>
<para style="p"><verse number="18" style="v"/>Kush flet pa mend është si ai që shpon me shpatë, por gjuha e të urtëve sjell shërim.</para>
<para style="p"><verse number="19" style="v"/>Buza që thotë të vërtetën, do të bëhet e qëndrueshme përjetë, por gjuha që gënjen zgjat vetëm një çast.</para>
<para style="p"><verse number="20" style="v"/>Mashtrimi është në zemrën e atyre që kurdisin të keqen, por për ata që këshillojnë paqen ka gëzim.</para>
<para style="p"><verse number="21" style="v"/>Asnjë e keqe nuk do t'i ndodhë të drejtit, por të pabesët do të kenë plot telashe.</para>
<para style="p"><verse number="22" style="v"/>Buzët gënjeshtare janë të neveritshme për Zotin, por ata që veprojnë me çiltërsi i pëlqejnë atij.</para>
<para style="p"><verse number="23" style="v"/>Njeriu i matur e fsheh diturinë e tij, por zemra e budallenjve shpall budallallëkun e tyre.</para>
<para style="p"><verse number="24" style="v"/>Dora e njeriut të kujdesshëm do të sundojë, por dora e përtacëve do t'i nënshtrohet punës së detyrueshme.</para>
<para style="p"><verse number="25" style="v"/>Shqetësimi në zemrën e njeriut e rrëzon atë, por një fjalë e mirë e gëzon atë.</para>
<para style="p"><verse number="26" style="v"/>I drejti e zgjedh me kujdes shokun e tij, por rruga e të pabesëve i bën që të humbasin.</para>
<para style="p"><verse number="27" style="v"/>Përtaci nuk e pjek gjahun e tij, por kujdesi për njeriun është një pasuri e çmueshme.</para>
<para style="p"><verse number="28" style="v"/>Mbi shtegun e drejtësisë ka jetë, dhe mbi këtë shteg nuk ka vdekje.</para>
<chapter number="13" style="c"/>
<para style="p"><verse number="1" style="v"/>Një bir i urtë dëgjon mësimet e atit të vet, por tallësi nuk e dëgjon qortimin.</para>
<para style="p"><verse number="2" style="v"/>Nga fryti i gojës së tij njeriu do të hajë atë që është e mirë, por shpirti i të pabesëve do të ushqehet me dhunë.</para>
<para style="p"><verse number="3" style="v"/>Kush kontrollon gojën e tij mbron jetën e vet, por ai që i hap shumë buzët e tij shkon drejt shkatërrimit.</para>
<para style="p"><verse number="4" style="v"/>Shpirti i përtacit dëshiron dhe nuk ka asgjë, por shpirti i atyre që janë të kujdesshëm do të kënaqet plotësisht.</para>
<para style="p"><verse number="5" style="v"/>I drejti e urren gënjeshtrën, por i pabesi është i neveritshëm dhe do të turpërohet.</para>
<para style="p"><verse number="6" style="v"/>Drejtësia ruan atë që ndjek një rrugë të ndershme, por pabesia e rrëzon mëkatarin.</para>
<para style="p"><verse number="7" style="v"/>Ka nga ata që sillen si një i pasur, por nuk kanë asgjë; përkundrazi ka nga ata që sillen si një i varfër, por kanë shumë pasuri.</para>
<para style="p"><verse number="8" style="v"/>Pasuritë e një njeriu shërbejnë për të shpërblyer jetën e tij, por i varfri nuk ndjen asnjë kërcënim.</para>
<para style="p"><verse number="9" style="v"/>Drita e të drejtëve shkëlqen bukur, por llamba e të pabesëve do të shuhet.</para>
<para style="p"><verse number="10" style="v"/>Nga krenaria rrjedhin vetëm grindjet, por dituria është me ata që u kushtojnë kujdes këshillave.</para>
<para style="p"><verse number="11" style="v"/>Pasuria e përftuar në mënyrë jo të ndershme do të katandiset në pak gjëra, por atij që e grumbullon me mund do t'i shtohet ajo.</para>
<para style="p"><verse number="12" style="v"/>Pritja e zgjatur e ligështon zemrën, por dëshira e plotësuar është një dru i jetës.</para>
<para style="p"><verse number="13" style="v"/>Ai që përçmon fjalën do të shkatërrohet, por ai që respekton urdhërimin do të shpërblehet.</para>
<para style="p"><verse number="14" style="v"/>Mësimet e të urtit janë burim jete për t'i evituar dikujt leqet e vdekjes.</para>
<para style="p"><verse number="15" style="v"/>Gjykimi i mirë siguron favor, por veprimi i të pabesëve është i dëmshëm.</para>
<para style="p"><verse number="16" style="v"/>Çdo njeri i matur vepron me dituri, por budallai kapardiset me marrëzinë e tij.</para>
<para style="p"><verse number="17" style="v"/>Lajmëtari i keq bie në telashe, por lajmëtari besnik sjell shërim.</para>
<para style="p"><verse number="18" style="v"/>Mjerimi dhe turpi do të vjinë mbi atë që nuk pranon korrigjimin, por ai që dëgjon qortimin do të nderohet.</para>
<para style="p"><verse number="19" style="v"/>Dëshira e realizuar është e ëmbël për shpirtin, por për budallenjtë është një gjë e neveritshme largimi nga e keqja.</para>
<para style="p"><verse number="20" style="v"/>Kush shkon me të urtët bëhet i urtë, por shoku i budallenjve do të bëhet i keq.</para>
<para style="p"><verse number="21" style="v"/>E keqja përndjek mëkatarët, por i drejti do të shpërblehet me të mirën.</para>
<para style="p"><verse number="22" style="v"/>Njeriu i mirë i lë një trashëgim bijve të bijve të tij, por pasuria e mëkatarit vihet mënjanë për të drejtin.</para>
<para style="p"><verse number="23" style="v"/>Ara e punuar e të varfërve jep ushqim me shumicë, por ka nga ata që vdesin për mungesë drejtësie.</para>
<para style="p"><verse number="24" style="v"/>Kush e kursen shufrën urren birin e vet, por ai që e do e korrigjon me kohë.</para>
<para style="p"><verse number="25" style="v"/>I drejti ha sa të ngopet, por barku i të pabesëve vuan nga uria.</para>
<chapter number="14" style="c"/>
<para style="p"><verse number="1" style="v"/>Gruaja e urtë ndërton shtëpinë e saj, por budallaqja e shkatërron me duart e veta.</para>
<para style="p"><verse number="2" style="v"/>Kush ecën në drejtësinë e tij ka frikë nga Zoti, por ai që çoroditet në rrugët e tij e përçmon atë.</para>
<para style="p"><verse number="3" style="v"/>Në gojën e budallait gjejmë farën e kryelartësisë, por të urtët e ruajnë gojën e tyre.</para>
<para style="p"><verse number="4" style="v"/>Aty ku nuk ka qe grazhdi është bosh, por bollëku i korrjes qëndron në forcën e kaut.</para>
<para style="p"><verse number="5" style="v"/>Dëshmitari i ndershëm nuk gënjen, por dëshmitari i rremë thotë gënjeshtra.</para>
<para style="p"><verse number="6" style="v"/>Tallësi kërkon diturinë dhe nuk e gjen, por dija është një gjë e lehtë për atë që ka mend.</para>
<para style="p"><verse number="7" style="v"/>Largohu nga njeriu budalla sepse nuk do të gjesh dituri mbi buzët e tij.</para>
<para style="p"><verse number="8" style="v"/>Dituria e njeriut të matur qëndron në të dalluarit e rrugës së tij, por marrëzia e budallenjve është mashtrim.</para>
<para style="p"><verse number="9" style="v"/>Budallenjtë qeshin me mëkatin, por midis njerëzve të drejtë është falja.</para>
<para style="p"><verse number="10" style="v"/>Zemra njeh trishtimin e vet, por një i huaj nuk mund të marrë pjesë në gëzimin e saj.</para>
<para style="p"><verse number="11" style="v"/>Shtëpia e të pabesëve do të shkatërrohet, por çadra e njerëzve të drejtë do të lulëzojë.</para>
<para style="p"><verse number="12" style="v"/>Është një rrugë që njeriut i duket e drejtë, por në fund ajo të nxjerr në rrugët e vdekjes.</para>
<para style="p"><verse number="13" style="v"/>Edhe kur qesh, zemra mund të jetë e pikëlluar, dhe vetë gëzimi mund të përfundojë në vuajtje.</para>
<para style="p"><verse number="14" style="v"/>Zemërpërdali do të ngopet me rrugët e tij, dhe njeriu i mirë do të ngopet me frytet e tij.</para>
<para style="p"><verse number="15" style="v"/>Budallai i beson çdo fjale, por njeriu i matur tregon kujdes të veçantë për hapat e tij.</para>
<para style="p"><verse number="16" style="v"/>Njeriu i urtë i trembet së keqes dhe largohet prej saj, por budallai zemërohet dhe është fodull.</para>
<para style="p"><verse number="17" style="v"/>Ai që zemërohet me lehtësi kryen marrëzi dhe njeriu që ka qëllime të këqija është i urryer.</para>
<para style="p"><verse number="18" style="v"/>Teveqelit e trashëgojnë budallallëkun, por njerëzit e matur kurorëzohen me dije.</para>
<para style="p"><verse number="19" style="v"/>Njerëzit e këqij do të përkulen përpara njerëzve të mirë dhe të pabesët në portat e të drejtëve.</para>
<para style="p"><verse number="20" style="v"/>Të varfrin e urren vetë miku i tij, por i pasuri ka shumë miklues.</para>
<para style="p"><verse number="21" style="v"/>Kush përçmon të afërmin e vet, mëkaton, por ai që ka mëshirë për të varfrit është i lumtur.</para>
<para style="p"><verse number="22" style="v"/>A nuk devijojnë, vallë nga rruga e drejtë ata që kurdisin të keqen? Por ata që mendojnë të mirën kanë për të gjetur mirësi dhe të vërtetën.</para>
<para style="p"><verse number="23" style="v"/>Në çdo mundim ka një fitim, por fjalët e kota çojnë vetëm në varfëri.</para>
<para style="p"><verse number="24" style="v"/>Kurora e njerëzve të urtë është pasuria e tyre, por marrëzia e budallenjve është marrëzi.</para>
<para style="p"><verse number="25" style="v"/>Një dëshmitar që thotë të vërtetën shpëton jetën e njerëzve, por një dëshmitar i rremë thotë gënjeshtra.</para>
<para style="p"><verse number="26" style="v"/>Në frikën e Zotit gjendet një siguri e madhe, dhe bijtë e tij do të kenë një vend strehimi.</para>
<para style="p"><verse number="27" style="v"/>Frika e Zotit është një burim jete, që i shmang leqet e vdekjes.</para>
<para style="p"><verse number="28" style="v"/>Lavdia e mbretit qëndron në turmën e popullit, por shkatërrimi i princit qëndron në mungesën e njerëzve.</para>
<para style="p"><verse number="29" style="v"/>Kush është i ngadalshëm në zemërim është shumë i matur, por ai që rrëmbehet me lehtësi vë në dukje marrëzinë e tij.</para>
<para style="p"><verse number="30" style="v"/>Një zemër e shëndoshë është jetë për trupin, por lakmia është krimbi brejtës i kockave.</para>
<para style="p"><verse number="31" style="v"/>Kush shtyp të varfrin fyen rëndë atë që e ka bërë, por ai që ka mëshirë për nevojtarin e nderon atë.</para>
<para style="p"><verse number="32" style="v"/>I pabesi përmbyset nga vetë ligësia e tij, por i drejti ka shpresë në vetë vdekjen e tij.</para>
<para style="p"><verse number="33" style="v"/>Dituria prehet në zemrën e atij që ka mend, por ajo që është në zemrën e budallenjve merret vesh.</para>
<para style="p"><verse number="34" style="v"/>Drejtësia e larton një komb, por mëkati është turpi i popujve.</para>
<para style="p"><verse number="35" style="v"/>Dashamirësia e mbretit është për shërbëtorin që vepron me urtësi, por zemërimi i tij është kundër atij që sillet me paturpësi.</para>
<chapter number="15" style="c"/>
<para style="p"><verse number="1" style="v"/>Përgjigja e ëmbël e fashit zemërimin, por fjala therëse e nxit zemërimin.</para>
<para style="p"><verse number="2" style="v"/>Gjuha e të urtëve përdor dijen ndershmërisht, por goja e budallenjve nxjerr marrëzira.</para>
<para style="p"><verse number="3" style="v"/>Sytë e Zotit janë kudo për të shikuar të këqijtë dhe të mirët.</para>
<para style="p"><verse number="4" style="v"/>Një gjuhë e shëndoshë është një dru i jetës, por gjuha e çoroditur e sfilit shpirtin.</para>
<para style="p"><verse number="5" style="v"/>Budallai e përçmon korrigjimin e atit të tij, por ai që e çmon kritikën vepron me zgjuarsi.</para>
<para style="p"><verse number="6" style="v"/>Në shtëpinë e të drejtit ka bollëk të madh, por në të ardhurat e të pabesit ka telashe.</para>
<para style="p"><verse number="7" style="v"/>Buzët e të urtëve përhapin dijen, por nuk vepron kështu zemra e budallenjve.</para>
<para style="p"><verse number="8" style="v"/>Sakrifica e të pabesëve është një neveri për Zotin, por lutja e njerëzve të drejtë i pëlqen atij.</para>
<para style="p"><verse number="9" style="v"/>Rruga e të pabesit është një neveri për Zotin, por ai do atë që ndjek drejtësinë.</para>
<para style="p"><verse number="10" style="v"/>Një qortim i rëndë pret atë që braktis rrugën e drejtë, ai që urren kritikën ka për të vdekur.</para>
<para style="p"><verse number="11" style="v"/>Sheoli dhe Abadoni janë para Zotit; ca më tepër janë zemrat e bijve të njerëzve!</para>
<para style="p"><verse number="12" style="v"/>Tallësi nuk e do atë që e kritikon; ai nuk shkon tek të urtët.</para>
<para style="p"><verse number="13" style="v"/>Një zemër e gëzuar e bën të lumtur fytyrën, por nga pikëllimi i zemrës fryma dërrmohet.</para>
<para style="p"><verse number="14" style="v"/>Zemra e njeriut me mend kërkon dijen, por goja e budallenjve ushqehet me marrëzi.</para>
<para style="p"><verse number="15" style="v"/>Të gjitha ditët e të varfrit janë të këqija, por për një zemër të kënaqur ka festë përherë.</para>
<para style="p"><verse number="16" style="v"/>Më mirë pak me frikën e Zotit, se sa një thesar i madh me shqetësime.</para>
<para style="p"><verse number="17" style="v"/>Më mirë një pjatë me perime në të cilën ka dashuri se sa një ka i majmur në të cilin ka urrejtje.</para>
<para style="p"><verse number="18" style="v"/>Njeriu gjaknxehtë nxit grindje, por ai që nuk zemërohet shpejt i qetëson grindjet.</para>
<para style="p"><verse number="19" style="v"/>Rruga e përtacit është si një gardh ferrash, por shtegu i njerëzve të drejtë është i sheshtë.</para>
<para style="p"><verse number="20" style="v"/>Biri i urtë gëzon të atin, por njeriu budalla përçmon të ëmën.</para>
<para style="p"><verse number="21" style="v"/>Marrëzia është gëzim për atë që nuk ka mend, por njeriu që ka mend ecën drejt.</para>
<para style="p"><verse number="22" style="v"/>Planet dështojnë ku nuk ka arsye, por realizohen atje ku ka një mori këshilltarësh.</para>
<para style="p"><verse number="23" style="v"/>Një njeri ndjen gëzim kur mund të jap një përgjigje dhe sa e mirë është fjala që thuhet në kohën e duhur!</para>
<para style="p"><verse number="24" style="v"/>Njeriun e matur rruga e jetës e çon lart në mënyrë që të evitojë Sheolin poshtë.</para>
<para style="p"><verse number="25" style="v"/>Zoti do të shkatërrojë shtëpinë e krenarëve, por do t'i bëjë të qëndrueshëm kufijtë e gruas së ve.</para>
<para style="p"><verse number="26" style="v"/>Mendimet e këqija janë të neveritshme për Zotin, por fjalët e ëmbla janë të pastra.</para>
<para style="p"><verse number="27" style="v"/>Kush lakmon fitime vë në rrezik shtëpinë e vet, por ai që i urren dhuratat ka për të jetuar.</para>
<para style="p"><verse number="28" style="v"/>Zemra e të drejtit mendon thellë se si duhet të përgjigjet, por goja e të pabesit vjell gjëra të këqija.</para>
<para style="p"><verse number="29" style="v"/>Zoti u rri larg të pabesëve, por dëgjon lutjet e të drejtëve.</para>
<para style="p"><verse number="30" style="v"/>Drita e syve gëzon zemrën, një lajm i mirë i fortëson kockat.</para>
<para style="p"><verse number="31" style="v"/>Veshi që e dëgjon kritikën e jetës ka për të qëndruar bashkë me të urtët.</para>
<para style="p"><verse number="32" style="v"/>Kush nuk pranon qortimin e përçmon vetë shpirtin e tij, por ai që dëgjon qortimin bëhet më i urtë.</para>
<para style="p"><verse number="33" style="v"/>Frika e Zotit është një mësim diturie, dhe përpara lavdisë vjen përulësia.</para>
<chapter number="16" style="c"/>
<para style="p"><verse number="1" style="v"/>Prirjet e zemrës i përkasin njeriut, por përgjigja e gjuhës vjen nga Zoti.</para>
<para style="p"><verse number="2" style="v"/>Të gjitha rrugët e njeriut janë të pastra në sytë e tij, por Zoti i peshon frymët.</para>
<para style="p"><verse number="3" style="v"/>Besoja Zotit veprimet e tua dhe planet e tua do të realizohen.</para>
<para style="p"><verse number="4" style="v"/>Zoti ka bërë çdo gjë për vete të tij, edhe të pabesin për ditën e fatkeqësisë.</para>
<para style="p"><verse number="5" style="v"/>Ai që është zemërkrenar është i neveritshëm për Zotin; edhe sikur t'i shtrëngojë dorën një tjetri për besëlidhje, nuk ka për të mbetur pa u ndëshkuar.</para>
<para style="p"><verse number="6" style="v"/>Me mirësinë dhe me të vërtetën padrejtësia shlyhet, dhe me frikën e Zotit njeriu largohet nga e keqja.</para>
<para style="p"><verse number="7" style="v"/>Kur Zotit i pëlqejnë rrugët e një njeriu, ai bën që edhe armiqtë e tij të bëjnë paqe me të.</para>
<para style="p"><verse number="8" style="v"/>Më mirë të kesh pak me drejtësi, se sa të ardhura të mëdha pa drejtësi.</para>
<para style="p"><verse number="9" style="v"/>Zemra e njeriut programon rrugën e tij, por Zoti drejton hapat e tij.</para>
<para style="p"><verse number="10" style="v"/>Mbi buzët e mbretit është një vendim hyjnor; gjatë gjykimit goja e tij nuk duhet të gabojë.</para>
<para style="p"><verse number="11" style="v"/>Kandari dhe peshoret e sakta janë të Zotit, të gjitha gurët e peshës janë vepër e tij.</para>
<para style="p"><verse number="12" style="v"/>Është një gjë e neveritshme për mbretërit të bëjnë të keqen, sepse froni bëhet i qëndrueshëm me drejtësinë.</para>
<para style="p"><verse number="13" style="v"/>Buzët e drejta u pëlqejnë mbretërve; ata e duan atë që flet drejt.</para>
<para style="p"><verse number="14" style="v"/>Zemërimi i mbretit është si lajmëtari i vdekjes, por njeriu i urtë do ta qetësojë atë.</para>
<para style="p"><verse number="15" style="v"/>Në dritën e fytyrës së mbretit ka jetë, dhe favori i tij është si reja e shiut të fundit.</para>
<para style="p"><verse number="16" style="v"/>Është më mirë të fitosh dituri se sa ar, dhe të fitosh mençuri se sa argjend.</para>
<para style="p"><verse number="17" style="v"/>Rruga kryesore e njerëzve të drejtë është të evitojnë të keqen; ai që do ta ruajë shpirtin e tij mbikëqyr rrugën e tij.</para>
<para style="p"><verse number="18" style="v"/>Përpara shkatërrimit vjen kryelartësia dhe përpara rrëzimit fryma krenare.</para>
<para style="p"><verse number="19" style="v"/>Më mirë të kesh frymë të përulur me të mjerët se sa të ndash prenë me krenarët.</para>
<para style="p"><verse number="20" style="v"/>Kush i kushton kujdes Fjalës do të gjejë të mirën, dhe kush i beson Zotit është i lumtur.</para>
<para style="p"><verse number="21" style="v"/>I urti nga zemra do të quhet i matur, dhe ëmbëlsia e buzëve e shton diturinë.</para>
<para style="p"><verse number="22" style="v"/>Mendja është një burim jete për atë që e zotëron, por budallallëku është dënimi i budallenjve.</para>
<para style="p"><verse number="23" style="v"/>Zemra e të urtit e bën të mençur gojën e tij dhe e shton diturinë e buzëve të tij.</para>
<para style="p"><verse number="24" style="v"/>Fjalët e ëmbla janë si një huall mjalti, ëmbëlsi për shpirtin dhe ilaç për kockat.</para>
<para style="p"><verse number="25" style="v"/>Ka një rrugë që njeriut i duket e drejtë, por në fund ajo të nxjerr në udhët e vdekjes.</para>
<para style="p"><verse number="26" style="v"/>Personi që lodhet, lodhet për veten e tij, sepse goja e tij e nxit.</para>
<para style="p"><verse number="27" style="v"/>Njeriu i keq kurdis të keqen dhe mbi buzët e tij ka si një zjarr të ndezur.</para>
<para style="p"><verse number="28" style="v"/>Njeriu i çoroditur mbjell grindje dhe ai që shpif përçan miqtë më të mirë.</para>
<para style="p"><verse number="29" style="v"/>Njeriu i dhunës e josh shokun e vet dhe e çon nëpër një rrugë jo të mirë.</para>
<para style="p"><verse number="30" style="v"/>Kush mbyll sytë për të kurdisur gjëra të këqija, kafshon buzët kur shkakton të keqen.</para>
<para style="p"><verse number="31" style="v"/>Flokët e bardha janë një kurorë lavdie; atë e gjejmë në rrugën e drejtësisë.</para>
<para style="p"><verse number="32" style="v"/>Kush nuk zemërohet shpejt vlen më tepër se një luftëtar i fortë, dhe ai që e urdhëron frymën e tij vlen më tepër se ai që mposht një qytet.</para>
<para style="p"><verse number="33" style="v"/>Shorti hidhet që në barkun e nënës, por çdo veprim varet nga Zoti.</para>
<chapter number="17" style="c"/>
<para style="p"><verse number="1" style="v"/>Është më mirë një copë bukë thatë me paqe se sa një shtëpi plot me kafshë të vrara me grindje.</para>
<para style="p"><verse number="2" style="v"/>Shërbëtori që vepron me urtësi ka për të sunduar mbi të birin që e turpëron dhe do të marrë një pjesë të trashëgimisë bashkë me vëllezërit.</para>
<para style="p"><verse number="3" style="v"/>Poçi është për argjendin dhe furra për arin, por ai që provon zemrat është Zoti.</para>
<para style="p"><verse number="4" style="v"/>Njeriu i keq dëgjon buzët e liga, gënjeshtari dëgjon gjuhën e çoroditur.</para>
<para style="p"><verse number="5" style="v"/>Ai që përqesh të varfrin fyen Atë që e ka krijuar; ai që kënaqet me fatkeqësinë e tjetrit nuk do të mbetet pa u ndëshkuar.</para>
<para style="p"><verse number="6" style="v"/>Bijtë e bijve janë kurora e pleqve, dhe lavdia e bijve janë etërit e tyre.</para>
<para style="p"><verse number="7" style="v"/>Budallait nuk i shkon një e folur e bukur, aq më pak princit nuk i shkojnë buzë gënjeshtare,</para>
<para style="p"><verse number="8" style="v"/>Një dhuratë është një gur i çmuar në sytë e atij që e ka; ngado që kthehet, ai ia del.</para>
<para style="p"><verse number="9" style="v"/>Kush mbulon një faj fiton dashuri, por kush i rikthehet përsëri ndan miqtë më të mirë.</para>
<para style="p"><verse number="10" style="v"/>Një qortim depërton më thellë te njeriu me mend se sa njëqind goditje te budallai.</para>
<para style="p"><verse number="11" style="v"/>Njeriu i keq nuk kërkon gjë tjetër veç të ngrejë krye, prandaj do të dërgohet kundër tij një lajmëtar mizor.</para>
<para style="p"><verse number="12" style="v"/>Është më mirë të takosh një arushë se cilës i kanë vjedhur këlyshët e vet se sa një budalla në marrëzinë e tij.</para>
<para style="p"><verse number="13" style="v"/>E keqja nuk do të largohet nga shtëpia e atij që së mirës i përgjigjet me të keqen.</para>
<para style="p"><verse number="14" style="v"/>Të fillosh një grindje është sikur t'u çelësh rrugë ujërave; prandaj ndërprite grindjen përpara se të acarohet.</para>
<para style="p"><verse number="15" style="v"/>Ai që nxjerr të pafajshëm fajtorin dhe ai që dënon të drejtin janë që të dy të neveritshëm për Zotin.</para>
<para style="p"><verse number="16" style="v"/>Ç'duhet paraja në duart e budallait? Mos vallë për të blerë dituri, kur ai nuk ka mend fare?</para>
<para style="p"><verse number="17" style="v"/>Miku të do në çdo kohë, por vëllai lind për ditë të vështira.</para>
<para style="p"><verse number="18" style="v"/>Njeriu që nuk ka mend jep dorën si garanci dhe merr zotime për të afërmin e tij.</para>
<para style="p"><verse number="19" style="v"/>Ai që do mëkatin i do grindjet, dhe ai që ngre portën e tij kërkon rrënim.</para>
<para style="p"><verse number="20" style="v"/>Njeriu zemërshthurur nuk gjen asnjë të mirë, dhe ai që ka gjuhën e çoroditur bie në telashe.</para>
<para style="p"><verse number="21" style="v"/>Atij që i lind një budalla do t'i vijnë hidhërime dhe ati i një budallai nuk mund të ketë gëzim.</para>
<para style="p"><verse number="22" style="v"/>Një zemër e gëzuar është një ilaç i mirë, por një frymë e dërrmuar i than kockat.</para>
<para style="p"><verse number="23" style="v"/>I pabesi pranon dhurata fshehurazi për të prishur rrugët e drejtësisë.</para>
<para style="p"><verse number="24" style="v"/>Dituria qëndron para atij që ka mend, por sytë e budallait enden deri në cepat më të largëta të dheut.</para>
<para style="p"><verse number="25" style="v"/>Biri budalla është një burim vuajtjesh për atin e tij dhe hidhërim për atë që e ka lindur.</para>
<para style="p"><verse number="26" style="v"/>Nuk është mirë të dënosh të drejtin, as të godasësh princat për ndershmërinë e tyre.</para>
<para style="p"><verse number="27" style="v"/>Kush i mat fjalët e veta ka dije, dhe kush ka një shpirt të qetë është njeri i matur.</para>
<para style="p"><verse number="28" style="v"/>Budallai, edhe kur hesht, konsiderohet i urtë dhe, kur i mban të mbyllura buzët e tij, konsiderohet i zgjuar.</para>
<chapter number="18" style="c"/>
<para style="p"><verse number="1" style="v"/>Kush veçohet kërkon kënaqësinë e tij dhe zemërohet kundër gjithë diturisë së vërtetë.</para>
<para style="p"><verse number="2" style="v"/>Budallai nuk gjen kënaqësi te maturia, por vetëm në të vënit në dukje të zemrës së tij.</para>
<para style="p"><verse number="3" style="v"/>Kur vjen i pabesi vjen edhe përçmimi dhe bashkë me humbjen e nderit vjen turpi.</para>
<para style="p"><verse number="4" style="v"/>Fjalët e gojës së një njeriu janë ujëra të thella; burimi i diturisë është si një rrjedhë uji që shkon duke gurgulluar.</para>
<para style="p"><verse number="5" style="v"/>Nuk është mirë të preferosh të pabesin, apo të shkaktosh humbjen e të drejtit në gjyq.</para>
<para style="p"><verse number="6" style="v"/>Buzët e budallait të çojnë në grindje, dhe goja e tij kërkon goditje.</para>
<para style="p"><verse number="7" style="v"/>Goja e budallait është shkatërrimi i tij dhe buzët e tij janë një lak për jetën e tij.</para>
<para style="p"><verse number="8" style="v"/>Fjalët e shpifësit janë si një gjellë shumë e shijshme që zbret thellë në zorrë.</para>
<para style="p"><verse number="9" style="v"/>Edhe ai që është përtac në punën e tij është vëlla i plëngprishësit.</para>
<para style="p"><verse number="10" style="v"/>Emri i Zotit është një kala e fortë, tek ai turret i drejti dhe gjen siguri.</para>
<para style="p"><verse number="11" style="v"/>Pasuria e kamësit është qyteti i tij i fortë dhe sipas mendimit të tij ajo është si një mur i lartë.</para>
<para style="p"><verse number="12" style="v"/>Përpara shkatërrimit, zemra e njeriut ngrihet, por para lavdisë vjen përulësia.</para>
<para style="p"><verse number="13" style="v"/>Kush jep përgjigje për një çështje para se ta ketë dëgjuar, tregon marrëzinë e tij për turp të vet.</para>
<para style="p"><verse number="14" style="v"/>Fryma e njeriut i jep krahë në sëmundjen e tij, por kush mund ta ngrejë një frymë të demoralizuar?</para>
<para style="p"><verse number="15" style="v"/>Zemra e njeriut të matur fiton dituri, edhe veshi i të urtëve kërkon diturinë.</para>
<para style="p"><verse number="16" style="v"/>Dhurata e njeriut i hap rrugën dhe e çon në prani të të mëdhenjve.</para>
<para style="p"><verse number="17" style="v"/>I pari që mbron çështjen e vet duket sikur ka të drejtë; por pastaj vjen tjetri dhe e shqyrton.</para>
<para style="p"><verse number="18" style="v"/>Fati u jep fund grindjeve dhe i ndan të fuqishmit.</para>
<para style="p"><verse number="19" style="v"/>Një vëlla i fyer është si një qytet i fortë; dhe grindjet janë si shulat e një kalaje.</para>
<para style="p"><verse number="20" style="v"/>Njeriu e ngop barkun me frytin e gojës së tij, ai ngopet me prodhimin e buzëve të tij.</para>
<para style="p"><verse number="21" style="v"/>Vdekja dhe jeta janë nën pushtetin e gjuhës; ata që e duan do të hanë frytet e saj.</para>
<para style="p"><verse number="22" style="v"/>Kush ka gjetur grua ka gjetur një gjë të mirë dhe ka siguruar një favor nga Zoti.</para>
<para style="p"><verse number="23" style="v"/>I varfri flet duke u lutur, kurse i pasuri përgjigjet me ashpërsi.</para>
<para style="p"><verse number="24" style="v"/>Njeriu që ka shumë miq duhet gjithashtu të tregohet mik, por është një mik që është më i lidhur se një vëlla.</para>
<chapter number="19" style="c"/>
<para style="p"><verse number="1" style="v"/>Është më i mirë një i varfër që ecën në ndershmërinë e tij se sa ndonjë që është i çoroditur nga buzët dhe që është budalla.</para>
<para style="p"><verse number="2" style="v"/>Përveç kësaj nuk është mirë që një shpirt të jetë pa dije; kush ecën me hapa të shpejta gabon rrugë.</para>
<para style="p"><verse number="3" style="v"/>Budallallëku i njeriut e bën rrugën e tij të rrëshqitshme dhe zemra e tij pezmatohet kundër Zotit.</para>
<para style="p"><verse number="4" style="v"/>Pasuritë sigurojnë një numër të madh miqsh, por i varfri ndahet nga vet miku i tij.</para>
<para style="p"><verse number="5" style="v"/>Dëshmitari i rremë nuk do të mbetet pa u ndëshkuar dhe ai që thotë gënjeshtra nuk do të ketë shpëtim.</para>
<para style="p"><verse number="6" style="v"/>Të shumtë janë ata që kërkojnë favorin e princit dhe të gjithë janë miq të atij që bën dhurata.</para>
<para style="p"><verse number="7" style="v"/>Të gjithë vëllezërit e të varfrit e urrejnë atë, aq më tepër largohen prej tij miqtë e vet. Ai mund t'u shkojë pas me fjalë, por ata nuk gjenden më.</para>
<para style="p"><verse number="8" style="v"/>Kush fiton mençuri do vetë jetën e tij dhe ai që mbetet i matur do të gjejë të mirën.</para>
<para style="p"><verse number="9" style="v"/>Dëshmitari i rremë nuk do të mbetet pa u ndëshkuar, dhe ai që thotë gënjeshtra do të humbasë.</para>
<para style="p"><verse number="10" style="v"/>Të jetuarit në kënaqësi nuk i shkon budallait, dhe aq më pak një shërbëtori të sundojë mbi princat.</para>
<para style="p"><verse number="11" style="v"/>Mençuria e bën njeriun të mos rrëmbehet shpejt nga zemërimi dhe është në lavdinë e tij t'i kapërcejë fyerjet.</para>
<para style="p"><verse number="12" style="v"/>Zemërimi i mbretit është si ulërima e një luani, por favori i tij është si vesa mbi bar.</para>
<para style="p"><verse number="13" style="v"/>Një bir budalla është një fatkeqësi për të atin, dhe grindjet e vazhdueshme të bashkëshortes së tij janë si një e pikuar e vazhdueshme.</para>
<para style="p"><verse number="14" style="v"/>Shtëpia dhe pasuritë janë trashëgimi nga etërit, por një bashkëshorte e mençur vjen nga Zoti.</para>
<para style="p"><verse number="15" style="v"/>Përtacia të bën të biesh në një gjumë të thellë dhe njeriu i plogët do të vuajë nga uria.</para>
<para style="p"><verse number="16" style="v"/>Kush respekton urdhërimin ruan jetën e tij, por ai që lë pas dore sjelljen e tij ka për të vdekur.</para>
<para style="p"><verse number="17" style="v"/>Ai që ka mëshirë për të varfrin i jep hua Zotit, i cili do t'ia kthejë ato që i ka dhënë.</para>
<para style="p"><verse number="18" style="v"/>Ndëshko birin tënd sa ka shpresë, por mos u shty derisa të shkaktosh vdekjen e tij.</para>
<para style="p"><verse number="19" style="v"/>Njeriu shumë gjaknxehtë duhet të ndëshkohet si pasojë e kësaj, sepse po nuk u ndëshkua, ai do të bëhet edhe më tepër gjaknxehtë.</para>
<para style="p"><verse number="20" style="v"/>Dëgjo këshillën dhe prano mësimet, që ti të bëhesh i urtë për kusurin e ditëve të tua.</para>
<para style="p"><verse number="21" style="v"/>Ka shumë plane në zemrën e njeriut, por vetëm plani i Zotit do të mbetet i pandryshuar.</para>
<para style="p"><verse number="22" style="v"/>Ajo që dëshiron njeriu është mirësia dhe një i varfër vlen më tepër se një gënjeshtar.</para>
<para style="p"><verse number="23" style="v"/>Frika e Zotit të çon në jetë; kush e ka do të mbetet i ngopur dhe nuk do të preket nga asnjë e keqe.</para>
<para style="p"><verse number="24" style="v"/>Përtaci e zhyt dorën e tij në pjatë, por nuk arrin as ta çojë në gojë.</para>
<para style="p"><verse number="25" style="v"/>Godite tallësin dhe njeriu i thjeshtë do të bëhet mendjehollë; qorto atë që ka mend dhe ai do të fitojë dituri.</para>
<para style="p"><verse number="26" style="v"/>Kush përdor dhunë me të atin dhe dëbon nënën e tij, është një faqenxirë dhe me turp.</para>
<para style="p"><verse number="27" style="v"/>Biri im, mos dëgjo më mësimet, dhe do të largohesh nga fjalët e diturisë.</para>
<para style="p"><verse number="28" style="v"/>Dëshmitari i lig tallet me drejtësinë dhe goja e të pabesëve gëlltit padrejtësinë.</para>
<para style="p"><verse number="29" style="v"/>Ndëshkimet janë përgatitur për tallësit dhe goditjet për kurrizin e budallenjve.</para>
<chapter number="20" style="c"/>
<para style="p"><verse number="1" style="v"/>Vera është tallëse, pija dehëse është e turbullt dhe kush jepet pas tyre nuk është i urtë.</para>
<para style="p"><verse number="2" style="v"/>Frika e mbretit është si ulërima e luanit; kush ia nxit zemërimin mëkaton kundër vetë jetës së vet.</para>
<para style="p"><verse number="3" style="v"/>Është një lavdi për njeriun t'u shmanget grindjeve, por çdo budalla përzihet në to.</para>
<para style="p"><verse number="4" style="v"/>Përtaci nuk lëron për shkak të të ftohtit; për pasojë do të lypë në kohën e vjeljeve, por nuk do të ketë asgjë.</para>
<para style="p"><verse number="5" style="v"/>Këshilla në zemrën e njeriut është si uji i thellë, por njeriu me mend do të dijë të mbushë nga ai ujë.</para>
<para style="p"><verse number="6" style="v"/>Shumë njerëz shpallin mirësinë e tyre; por kush mund të gjejë një njeri besnik?</para>
<para style="p"><verse number="7" style="v"/>I drejti ecën në ndershmërinë e tij; bijtë e tij do të bekohen pas atij.</para>
<para style="p"><verse number="8" style="v"/>Një mbret që ulet mbi fronin e gjyqit davarit me vështrimin e tij çdo të keqe.</para>
<para style="p"><verse number="9" style="v"/>Kush mund të thotë: "Pastrova zemrën time, jam i pastruar nga mëkati im"?</para>
<para style="p"><verse number="10" style="v"/>Peshimi i dyfishtë dhe matja e dyfishtë janë që të dyja gjëra të neveritshme për Zotin.</para>
<para style="p"><verse number="11" style="v"/>Edhe fëmija me veprimet e tij tregon në se ajo që bën është e pastër dhe e ndershme.</para>
<para style="p"><verse number="12" style="v"/>Veshin që dëgjon dhe syrin që sheh i ka bërë që të dy Zoti.</para>
<para style="p"><verse number="13" style="v"/>Mos e duaj gjumin që të mos varfërohesh; mbaji sytë hapur dhe do të kesh bukë sa të ngopesh.</para>
<para style="p"><verse number="14" style="v"/>"Është i keq, është i keq", thotë blerësi; por mbasi ai ka ikur, lavdërohet për blerjen.</para>
<para style="p"><verse number="15" style="v"/>Ka flori dhe margaritarë të shumtë, por buzët e pasura me dije janë një xhevahir i çmuar.</para>
<para style="p"><verse number="16" style="v"/>Merre rrobën e atij që është bërë garant për një të huaj, dhe mbaje si peng për gruan e huaj.</para>
<para style="p"><verse number="17" style="v"/>Buka e nxjerrë me hile është e ëmbël për njeriun, por pastaj goja e tij do të mbushet me zaje.</para>
<para style="p"><verse number="18" style="v"/>Planet bëhen të qëndrueshme nga këshilla; prandaj bëje luftën me këshilla të urta.</para>
<para style="p"><verse number="19" style="v"/>Ai që shkon poshtë e lart duke përfolur tregon sekretet; prandaj mos u shoqëro me atë që flet tepër.</para>
<para style="p"><verse number="20" style="v"/>Atij që mallkon të atin dhe të ëmën, llamba do t'i shuhet në terrin më të madh.</para>
<para style="p"><verse number="21" style="v"/>Trashëgimia e fituar me nxitim në fillim, nuk do të bekohet në fund.</para>
<para style="p"><verse number="22" style="v"/>Mos thuaj: "Do t'i përgjigjem së keqes me të keqen"; ki shpresë te Zoti dhe ai do të të shpëtojë.</para>
<para style="p"><verse number="23" style="v"/>Peshimi i dyfishtë është i neveritshëm për Zotin dhe peshorja e pasaktë nuk është një gjë e mirë.</para>
<para style="p"><verse number="24" style="v"/>Hapat e njeriut vijnë nga Zoti; si mund ta njohë, pra, njeriu rrugën e vet?</para>
<para style="p"><verse number="25" style="v"/>Është një kurth për njeriun të marrë një zotim pa e matur mirë dhe, mbasi ta ketë marrë, të mendohet.</para>
<para style="p"><verse number="26" style="v"/>Një mbret i urtë i shpartallon njerëzit e këqij dhe kalon mbi ta rrotën.</para>
<para style="p"><verse number="27" style="v"/>Shpirti i njeriut është llamba e Zotit, që vëzhgon tërë skutat më të fshehta të zemrës.</para>
<para style="p"><verse number="28" style="v"/>Mirësia dhe besnikëria ruajnë mbretin; ai e bën të qëndrueshëm fronin e tij me anë të mirësisë.</para>
<para style="p"><verse number="29" style="v"/>Lavdia e të rinjve është forca e tyre, nderi i pleqve janë thinjat e tyre.</para>
<para style="p"><verse number="30" style="v"/>Të rrahurat që lënë plagë të thella e heqin të keqen, ashtu si goditjet që vijnë në pjesën më të brendshme të zorrëve.</para>
<chapter number="21" style="c"/>
<para style="p"><verse number="1" style="v"/>Zemra e mbretit në duart e Zotit është si rrjedhat e ujit; atë e drejton ngado që do ai.</para>
<para style="p"><verse number="2" style="v"/>Çdo rrugë e njeriut është e drejtë në sytë e tij, por Zoti i peshon zemrat.</para>
<para style="p"><verse number="3" style="v"/>Të zbatosh drejtësinë dhe paanësinë është një gjë që i pëlqen Zotit më shumë se flijimi.</para>
<para style="p"><verse number="4" style="v"/>Sytë krenarë dhe një zemër kryelartë, që janë llamba e të pabesëve, janë mëkat.</para>
<para style="p"><verse number="5" style="v"/>Synimet e njeriut të kujdesshëm çojnë me siguri në bollëk, por ai që ngutet do të bjerë me siguri në varfëri.</para>
<para style="p"><verse number="6" style="v"/>Të përftosh thesare me një gjuhë gënjeshtare është një kotësi kalimtare e atij që kërkon vdekjen.</para>
<para style="p"><verse number="7" style="v"/>Dhuna e të pabesëve merr tutje, sepse ata nuk pranojnë të zbatojnë drejtësinë.</para>
<para style="p"><verse number="8" style="v"/>Rruga e njeriut të fajshëm është dredha-dredha, por njeriu i drejtë vepron ndershmërisht.</para>
<para style="p"><verse number="9" style="v"/>Është më mirë të banosh mbi qoshen e një çatie se sa në një shtëpi bashkë me një grua grindavece.</para>
<para style="p"><verse number="10" style="v"/>Shpirti i të pabesit dëshiron të keqen; as shoku i tij nuk gjen mëshirë në sytë e tij.</para>
<para style="p"><verse number="11" style="v"/>Kur tallësi ndëshkohet, i thjeshti bëhet i urtë; por kur i urti mësohet ai fiton dije.</para>
<para style="p"><verse number="12" style="v"/>I drejti vëren me kujdes shtëpinë e të pabesit dhe përmbys të pabesët, sepse janë të këqij.</para>
<para style="p"><verse number="13" style="v"/>Kush mbyll veshin ndaj britmës së të varfrit, do të bërtasë edhe ai, por nuk do të ketë përgjigje.</para>
<para style="p"><verse number="14" style="v"/>Një dhuratë që bëhet fshehtas e fashit zemërimin dhe një dhuratë që jepet nën dorë qetëson zemërimin e fortë.</para>
<para style="p"><verse number="15" style="v"/>Të bësh atë që është e drejtë është një gëzim për të drejtin, por është një rrënim për ata që kryejnë paudhësi.</para>
<para style="p"><verse number="16" style="v"/>Njeriu që largohet nga rruga e maturisë ka për të banuar në kuvendin e të vdekurve.</para>
<para style="p"><verse number="17" style="v"/>Ai që i do qejfet do të jetë në varfëri, ai që e do verën dhe vajin nuk do të pasurohet.</para>
<para style="p"><verse number="18" style="v"/>I pabesi do t'i shërbejë si shpërblim të drejtit; dhe i paudhi në vend të njerëzve të drejtë.</para>
<para style="p"><verse number="19" style="v"/>Është më mirë të banosh në një shkretëtirë se sa me një grua grindavece dhe ngacmuese.</para>
<para style="p"><verse number="20" style="v"/>Në shtëpinë e të urtit ka një thesar të çmuar dhe vaj, por njeriu budalla i bën të gjitha rrush e kumbulla.</para>
<para style="p"><verse number="21" style="v"/>Kush ndjek drejtësinë dhe dhembshurinë ka për të gjetur jetën, drejtësinë dhe lavdinë.</para>
<para style="p"><verse number="22" style="v"/>I urti ngjitet në qytetin e njerëzve të fortë dhe rrëzon forcën në të cilën kishte besim.</para>
<para style="p"><verse number="23" style="v"/>Kush ruan gojën dhe gjuhën e tij mbron jetën e tij nga fatkeqësitë.</para>
<para style="p"><verse number="24" style="v"/>Emri i krenarit pa cipë është: "tallës"; ai çdo gjë e bën me një mburrje të tepruar.</para>
<para style="p"><verse number="25" style="v"/>Dëshirat e përtacit e vrasin atë, sepse duart e tij nuk pranojnë të punojnë.</para>
<para style="p"><verse number="26" style="v"/>Ai dëshiron me zjarr tërë ditën, por i drejti dhuron duke mos refuzuar kurrë.</para>
<para style="p"><verse number="27" style="v"/>Flijimi i të pabesit është gjë e neveritshme, aq më tepër në rast se e ofron me qëllim të keq.</para>
<para style="p"><verse number="28" style="v"/>Dëshmitari i rremë do të vdesë, por njeriu që e dëgjon do të mund të flasë gjithnjë.</para>
<para style="p"><verse number="29" style="v"/>I pabesi e fortëson fytyrën e tij, por njeriu i drejtë e bën të qëndrueshme rrugën e tij.</para>
<para style="p"><verse number="30" style="v"/>Nuk ka as dituri, as zgjuarsi dhe as këshillë kundër Zotit.</para>
<para style="p"><verse number="31" style="v"/>Kali është gati për ditën e betejës, por fitorja i përket Zotit.</para>
<chapter number="22" style="c"/>
<para style="p"><verse number="1" style="v"/>Një nam i mirë është më i pëlqyeshëm se pasuritë e mëdha, dhe hiri është më i pëlqyeshëm se argjendi dhe ari.</para>
<para style="p"><verse number="2" style="v"/>I pasuri dhe i varfri kanë këtë të përbashkët: të dy i ka bërë Zoti.</para>
<para style="p"><verse number="3" style="v"/>Njeriu i matur e shikon të keqen dhe fshihet; por njerëzit naivë shkojnë tutje dhe dënohen.</para>
<para style="p"><verse number="4" style="v"/>Çmimi i përvujtërisë është frika e Zotit, pasuria, lavdia dhe jeta.</para>
<para style="p"><verse number="5" style="v"/>Ferra dhe leqe gjenden në udhën e të çoroditurit; kush kujdeset për jetën e vet rri larg tyre.</para>
<para style="p"><verse number="6" style="v"/>Mësoji fëmijës rrugën që duhet të ndjekë, dhe ai nuk do të largohet prej saj edhe kur të plaket.</para>
<para style="p"><verse number="7" style="v"/>I pasuri sundon mbi të varfrit, dhe huamarrësi është skllav i huadhënësit.</para>
<para style="p"><verse number="8" style="v"/>Kush mbjell padrejtësi ka për të korrur telashe dhe shufra e zemërimit të tij do të asgjësohet.</para>
<para style="p"><verse number="9" style="v"/>Njeriu me sy dashamirës do të bekohet, sepse i jep bukë të varfrit.</para>
<para style="p"><verse number="10" style="v"/>Përzëre tallësin dhe grindjet do të ikin bashkë me të; po, grindjet dhe fyerjet do të pushojnë.</para>
<para style="p"><verse number="11" style="v"/>Kush e do pastërtinë e zemrës dhe ka hir mbi buzët do ta ketë shok mbretin.</para>
<para style="p"><verse number="12" style="v"/>Sytë e Zotit ruajnë dijen, por ai i bën të kota fjalët e të pabesit.</para>
<para style="p"><verse number="13" style="v"/>Përtaci thotë: "Jashtë ka një luan; do të vritem rrugës".</para>
<para style="p"><verse number="14" style="v"/>Goja e gruas që shkel kurorën është një gropë e thellë; ai që ka zemëruar Zotin do të bjerë në të.</para>
<para style="p"><verse number="15" style="v"/>Marrëzia lidhet me zemrën e fëmijës, por shufra e korrigjimit do ta largojë prej saj.</para>
<para style="p"><verse number="16" style="v"/>Ai që shtyp të varfrin për t'u pasuruar dhe ai që i jep të pasurit, me siguri do të varfërohet.</para>
<para style="p"><verse number="17" style="v"/>Vëru veshin dhe dëgjo fjalët e të urtëve, dhe jepja zemrën dijes sime.</para>
<para style="p"><verse number="18" style="v"/>sepse për ty do të jetë e këndshme t'i ruash në intimitetin tënd dhe t'i kesh të gjitha gati mbi buzët e tua.</para>
<para style="p"><verse number="19" style="v"/>Me qëllim që besimin tënd ta kesh te Zoti, sot të kam mësuar, po, pikërisht ty.</para>
<para style="p"><verse number="20" style="v"/>A nuk të kam shkruar në të kaluarën aforizma që kanë të bëjnë me këshillimin dhe diturinë,</para>
<para style="p"><verse number="21" style="v"/>në mënyrë që të njohësh sigurinë e fjalëve të së vërtetës, me qëllim që t'u përgjigjesh me fjalë të vërteta atyre që të dërgojnë?</para>
<para style="p"><verse number="22" style="v"/>Mos e vidh të varfrin, sepse është i varfër, dhe mos e shtyp të mjerin te porta,</para>
<para style="p"><verse number="23" style="v"/>sepse Zoti do të mbrojë çështjen e tyre dhe do t'u heqë jetën atyre që i kanë zhveshur.</para>
<para style="p"><verse number="24" style="v"/>Mos lidh miqësi me njeriun zemërak dhe mos u shoqëro me njeriun idhnak,</para>
<para style="p"><verse number="25" style="v"/>që të mos mësosh rrugët e tij dhe të mos gjesh një kurth për shpirtin tënd.</para>
<para style="p"><verse number="26" style="v"/>Mos u bëj si ata që japin dorën si garanci, që bëhen garant për borxhet e të tjerëve.</para>
<para style="p"><verse number="27" style="v"/>Në qoftë se nuk ke asgjë me se të paguash, pse duhet të të heqë shtratin poshtë vetes?</para>
<para style="p"><verse number="28" style="v"/>Mos e luaj kufirin e vjetër, të vendosur nga etërit e tu.</para>
<para style="p"><verse number="29" style="v"/>A ke parë një njeri të papërtueshëm në punën e tij? Ai do të paraqitet në prani të mbretit dhe nuk do të qëndrojë para njerëzve të humbur.</para>
<chapter number="23" style="c"/>
<para style="p"><verse number="1" style="v"/>Kur ulesh të hash me një mbret, shiko me kujdes atë që ke përpara;</para>
<para style="p"><verse number="2" style="v"/>dhe vër një thikë në grykë, po të jetë se ke oreks të madh.</para>
<para style="p"><verse number="3" style="v"/>Mos dëshiro gjellët e tij të mrekullueshme, sepse janë një ushqim mashtrues.</para>
<para style="p"><verse number="4" style="v"/>Mos u lodh për t'u pasuruar, hiq dorë nga qëllimi yt.</para>
<para style="p"><verse number="5" style="v"/>A do t'i fiksosh sytë e tu mbi atë që po zhduket? Sepse pasuria me siguri do të vërë fletë si një shqiponjë që fluturon drejt qiellit.</para>
<para style="p"><verse number="6" style="v"/>Mos ha bukën e atij që ka syrin e keq dhe mos dëshiro ushqimet e tij të shijshme;</para>
<para style="p"><verse number="7" style="v"/>sepse, ashtu si mendon në zemër të tij, ashtu është ai; "Ha dhe pi"!, do të thotë, por zemra e tij nuk është me ty.</para>
<para style="p"><verse number="8" style="v"/>Do të vjellësh kafshatën që ke ngrënë dhe do të harxhosh kot fjalët e tua të ëmbla.</para>
<para style="p"><verse number="9" style="v"/>Mos i drejto fjalën budallait, sepse ai do të përçmojë mençurinë e ligjëratës sate.</para>
<para style="p"><verse number="10" style="v"/>Mos e luaj kufirin e vjetër dhe mos hyr në arat e jetimëve,</para>
<para style="p"><verse number="11" style="v"/>sepse Hakmarrësi i tyre është i fuqishëm; ai do të mbrojë çështjen e tyre kundër teje.</para>
<para style="p"><verse number="12" style="v"/>Kushtoja zemrën tënde mësimeve dhe veshët e tu fjalëve të diturisë.</para>
<para style="p"><verse number="13" style="v"/>Mos ia kurse korrigjimin fëmijës; edhe sikur ta rrahësh me thupër, ai nuk do të vdesë;</para>
<para style="p"><verse number="14" style="v"/>do ta rrahësh me thupër, por do të shpëtosh shpirtin e tij nga Sheoli.</para>
<para style="p"><verse number="15" style="v"/>Biri im, në se zemra jote është e urtë, edhe zemra ime do të ngazëllojë;</para>
<para style="p"><verse number="16" style="v"/>zemra ime do të ngazëllojë, kur buzët e tua do të thonë gjëra të drejta.</para>
<para style="p"><verse number="17" style="v"/>Zemra jote mos i pastë zili mëkatarët, por vazhdoftë gjithnjë në frikën e Zotit;</para>
<para style="p"><verse number="18" style="v"/>sepse ka një të ardhme, dhe shpresa jote nuk do të shkatërrohet.</para>
<para style="p"><verse number="19" style="v"/>Dëgjo, biri im, ji i urtë, dhe drejtoje zemrën në rrugën e drejtë.</para>
<para style="p"><verse number="20" style="v"/>Mos rri me ata që pijnë verë as me grykësit dhe mishngrënësit;</para>
<para style="p"><verse number="21" style="v"/>sepse pijaneci dhe grykësi do të varfërohen dhe gjumashi do të vishet me lecka.</para>
<para style="p"><verse number="22" style="v"/>Dëgjo atin tënd që të ka pjellë dhe mos e përçmo nënën tënde kur të jetë plakë.</para>
<para style="p"><verse number="23" style="v"/>Bli të vërtetën dhe mos e shit, fito dituri, njohuri dhe gjykim.</para>
<para style="p"><verse number="24" style="v"/>Babai i të drejtit do të gëzohet shumë; kush ka lindur një të urtë do t'ia ndiejë gëzimin.</para>
<para style="p"><verse number="25" style="v"/>Le të gëzohet ati yt dhe nëna jote dhe le të gëzohet ajo që të ka lindur.</para>
<para style="p"><verse number="26" style="v"/>Biri im, më jep zemrën tënde, dhe sytë e tu gjetshin gëzim në rrugët e mia.</para>
<para style="p"><verse number="27" style="v"/>Sepse prostituta është një gropë e thellë dhe gruaja e tjetërkujt një pus i ngushtë.</para>
<para style="p"><verse number="28" style="v"/>Edhe ajo rri në pritë si një vjedhës dhe rrit midis njerëzve numrin e atyre që janë jo besnikë.</para>
<para style="p"><verse number="29" style="v"/>Për cilin janë "ah-et", për cilin "obobo-të"? Për cilin grindjet, për cilin vajtimet? Për cilin plagët pa shkak? Për cilin sytë e skuqur?</para>
<para style="p"><verse number="30" style="v"/>Për ata që ndalen gjatë pranë verës, për ata që kërkojnë verë të droguar.</para>
<para style="p"><verse number="31" style="v"/>Mos e shiko verën kur kuqëlon, kur rrëzëllen në kupë dhe shkon poshtë aq lehtë!</para>
<para style="p"><verse number="32" style="v"/>Në fund ajo kafshon si një gjarpër dhe shpon si një kuçedër.</para>
<para style="p"><verse number="33" style="v"/>Sytë e tu kanë për të parë gjëra të çuditshme dhe zemra jote do të thotë gjëra të çoroditura.</para>
<para style="p"><verse number="34" style="v"/>Do të jesh si ai që gjendet në mes të detit, si ai që bie të flejë në majë të direkut të anijes.</para>
<para style="p"><verse number="35" style="v"/>Do të thuash: "Më kanë rrahur, por nuk më kanë bërë keq; më kanë goditur, por nuk e kam vënë re. Kur të zgjohem, do të kthehem t'i kërkoj përsëri!".</para>
<chapter number="24" style="c"/>
<para style="p"><verse number="1" style="v"/>Mos i ki zili njerëzit e këqij dhe mos dëshiro të rrish me ta,</para>
<para style="p"><verse number="2" style="v"/>sepse zemra e tyre mendon për grabitje dhe buzët e tyre thonë se do të bëjnë të keqen.</para>
<para style="p"><verse number="3" style="v"/>Shtëpia ndërtohet me dituri dhe bëhet e qëndrueshme me maturi.</para>
<para style="p"><verse number="4" style="v"/>Me dijen mbushen dhomat me lloj-lloj të mirash të çmueshme dhe të pëlqyeshme.</para>
<para style="p"><verse number="5" style="v"/>Njeriu i urtë është plot forcë, dhe njeriu që ka dituri e rrit fuqinë e tij.</para>
<para style="p"><verse number="6" style="v"/>Sepse me këshilla të urta do të mund të bësh luftën tënde, dhe në numrin e madh të këshilltarëve është fitorja.</para>
<para style="p"><verse number="7" style="v"/>Dituria është shumë e lartë për budallanë; ai nuk e hap kurrë gojën te porta e qytetit.</para>
<para style="p"><verse number="8" style="v"/>Kush mendon të bëjë keq do të quhet mjeshtër intrigash.</para>
<para style="p"><verse number="9" style="v"/>Synimi i pamend është mëkat dhe tallësi është një neveri për njerëzit.</para>
<para style="p"><verse number="10" style="v"/>Po të mos kesh guxim ditën e fatkeqësisë, forca jote është shumë e pakët.</para>
<para style="p"><verse number="11" style="v"/>Çliro ata që i tërheqin drejt vdekjes dhe mbaji ata që po i çojnë në thertore.</para>
<para style="p"><verse number="12" style="v"/>Po të thuash: "Ja, ne nuk e dinim", ai që peshon zemrat a nuk e shikon? Ai që ruan shpirtin tënd nuk e di vallë? Ai do t'i japë secilit sipas veprave të tij.</para>
<para style="p"><verse number="13" style="v"/>Biri im, ha mjaltin sepse është i mirë; një huall mjalti do të jetë i ëmbël për shijen tënde.</para>
<para style="p"><verse number="14" style="v"/>Kështu do të jetë njohja e diturisë për shpirtin tënd. Në rast se e gjen, do të ketë një të ardhme dhe shpresa jote nuk do të shkatërrohet.</para>
<para style="p"><verse number="15" style="v"/>O i pabesë, mos ngre kurthe kundër banesës së njeriut të drejtë, mos shkatërro vendin ku ai pushon,</para>
<para style="p"><verse number="16" style="v"/>sepse i drejti bie shtatë herë dhe ngrihet, kurse të pabesët përmbysen në fatkeqësi.</para>
<para style="p"><verse number="17" style="v"/>Kur armiku yt bie, mos u gëzo; kur është shtrirë për tokë, zemra jote të mos gëzohet,</para>
<para style="p"><verse number="18" style="v"/>me qëllim që Zoti të mos shikojë dhe të mos i vijë keq, dhe të mos largojë prej tij zemërimin e vet.</para>
<para style="p"><verse number="19" style="v"/>Mos u zemëro për shkak të atyre që bëjnë të keqen dhe mos i ki smirë të pabesët,</para>
<para style="p"><verse number="20" style="v"/>sepse nuk do të ketë të ardhme për të keqin; llamba e të pabesëve do të fiket.</para>
<para style="p"><verse number="21" style="v"/>Biri im, ki frikë nga Zoti dhe nga mbreti; mos u bashko me ata që duan të ndryshojnë;</para>
<para style="p"><verse number="22" style="v"/>mjerimi i tyre do të vijë papritmas, dhe shkatërrimin e të dy palëve kush e njeh?</para>
<para style="p"><verse number="23" style="v"/>Edhe këto gjëra janë për të urtit. Nuk është mirë të kesh preferenca personale në gjykim.</para>
<para style="p"><verse number="24" style="v"/>Ai që i thotë të pabesit: "Ti je i drejtë", do të mallkohet nga popujt dhe kombet do ta nëmin.</para>
<para style="p"><verse number="25" style="v"/>Por ata që e qortojnë të pabesin do të gjejnë kënaqësi dhe mbi ta do të zbresin bekimet më të mira.</para>
<para style="p"><verse number="26" style="v"/>Ai që jep një përgjigje të drejtë jep një të puthur mbi buzët.</para>
<para style="p"><verse number="27" style="v"/>Vër në vijë punët e tua të jashtme, vër në rregull arat e tua dhe pastaj ndërto shtëpinë tënde.</para>
<para style="p"><verse number="28" style="v"/>Mos dëshmo pa arsye kundër të afërmit tënd dhe mos gënje me buzët e tua.</para>
<para style="p"><verse number="29" style="v"/>Mos thuaj: "Ashtu si ma bëri mua, kështu do t'ia bëj edhe unë; do t'ia kthej sipas sjelljes së tij".</para>
<para style="p"><verse number="30" style="v"/>Kalova pranë arës së përtacit dhe pranë vreshtit të njeriut që s'ka mend;</para>
<para style="p"><verse number="31" style="v"/>dhe ja, kudo rriteshin ferrat, ferrishtet e zinin tokën dhe muri prej gurësh ishte shembur.</para>
<para style="p"><verse number="32" style="v"/>Duke parë këtë, u mendova me kujdes; nga sa pashë nxora një mësim:</para>
<para style="p"><verse number="33" style="v"/>të flesh pak, të dremitësh pak, të rrish pak me duar në ije për të pushuar;</para>
<para style="p"><verse number="34" style="v"/>kështu varfëria jote do të vijë si një vjedhës dhe skamja jote si një njeri i armatosur.</para>
<chapter number="25" style="c"/>
<para style="p"><verse number="1" style="v"/>Edhe këto janë fjalë të urta të Salomonit, të transkriptuara nga njerëzit e Ezekias, mbretit të Judës.</para>
<para style="p"><verse number="2" style="v"/>Është lavdi e Perëndisë të fshehësh një gjë, por është lavdi e mbretërve ta hetosh atë.</para>
<para style="p"><verse number="3" style="v"/>Qiejt për lartësinë e tyre, toka për thellësinë e saj dhe zemra e mbretërve janë të panjohshëm.</para>
<para style="p"><verse number="4" style="v"/>Hiq zgjyrën nga argjendi dhe ka për të dalë një enë për argjendarin.</para>
<para style="p"><verse number="5" style="v"/>Largo të pabesin nga prania e mbretit dhe froni i tij do të bëhet i qëndrueshëm në drejtësi.</para>
<para style="p"><verse number="6" style="v"/>Mos u përlëvdo në prani të mbretit dhe mos zër vendin e njerëzve të mëdhenj,</para>
<para style="p"><verse number="7" style="v"/>sepse është më mirë të thuhet: "Ngjitu këtu lart", se sa të të ulin përpara princit, që sytë e tu kanë parë.</para>
<para style="p"><verse number="8" style="v"/>Mos bëj padi me tepër nxitim, sepse në fund nuk do të dish çfarë të bësh, kur i afërmi yt do të të ketë bërë me turp.</para>
<para style="p"><verse number="9" style="v"/>Diskutoje padinë tënde kundër të afërmit tënd, por mos e zbulo sekretin e një tjetri,</para>
<para style="p"><verse number="10" style="v"/>me qëllim që ai që të dëgjon të mos të të diskreditojë dhe nami yt të njolloset përgjithnjë.</para>
<para style="p"><verse number="11" style="v"/>Një fjalë e thënë në kohën e duhur është si molla të arta mbi një enë argjendi.</para>
<para style="p"><verse number="12" style="v"/>Për një vesh të bindur, një i urtë që qorton është si një vath i artë, një zbukurim prej ari të kulluar.</para>
<para style="p"><verse number="13" style="v"/>Një lajmëtar besnik është, për ata që e dërgojnë, si freskia e borës në kohën e korrjes, sepse ai e freskon shpirtin e zotit të tij.</para>
<para style="p"><verse number="14" style="v"/>Ai që mburret duke gënjyer se ka bërë një dhuratë është si retë dhe era pa shi.</para>
<para style="p"><verse number="15" style="v"/>Me durimin i mbushet mendja një princi dhe gjuha e ëmbël thyen kockat.</para>
<para style="p"><verse number="16" style="v"/>Në rast se gjen mjaltë, ha aq sa të mjafton, me qëllim që të mos dendesh dhe pastaj të vjellësh.</para>
<para style="p"><verse number="17" style="v"/>Shko rrallë në shtëpinë e të afërmit tënd, që ai të mos mërzitet me ty sa të të urrejë.</para>
<para style="p"><verse number="18" style="v"/>Njeriu që deponon gënjeshtra kundër të afërmit të tij është si një topuz, një shpatë dhe një shigjetë e mprehtë.</para>
<para style="p"><verse number="19" style="v"/>Besimi te një njeri i pabesë ditën e fatkeqësisë është si një dhëmb i thyer dhe një këmbë e ndrydhur.</para>
<para style="p"><verse number="20" style="v"/>Kush i këndon këngë një zemre të pikëlluar është si ai që heq rrobat e tij në një ditë të ftohtë dhe si uthulla mbi sodën.</para>
<para style="p"><verse number="21" style="v"/>Në qoftë se armiku yt ka uri, jepi bukë për të ngrënë, dhe në se ka etje, jepi ujë për të pirë,</para>
<para style="p"><verse number="22" style="v"/>sepse kështu do të grumbullosh thëngjij mbi kokën e tij, dhe Zoti do të të shpërblejë.</para>
<para style="p"><verse number="23" style="v"/>Era e veriut sjell shiun, dhe gjuha që shpif tinëz e bën fytyrën të indinjuar.</para>
<para style="p"><verse number="24" style="v"/>Është më mirë të banosh në cep të një çatie se sa në një shtëpi bashkë me një grua grindavece.</para>
<para style="p"><verse number="25" style="v"/>Një lajm i mirë nga një vend i largët është si ujë i freskët për një njeri të lodhur dhe të etur.</para>
<para style="p"><verse number="26" style="v"/>I drejti që dridhet përpara të pabesit është si një burim i turbullt dhe një pus i ndotur.</para>
<para style="p"><verse number="27" style="v"/>Të hash shumë mjaltë nuk është mirë, dhe të kërkosh lavdinë tënde nuk është lavdi.</para>
<para style="p"><verse number="28" style="v"/>Njeriu që nuk di të frenojë zemërimin e tij është si një qytet i shkrehur pa mure.</para>
<chapter number="26" style="c"/>
<para style="p"><verse number="1" style="v"/>Ashtu si bora nuk i shkon verës as shiu të korrave, kështu nuk i shkon lavdia budallait.</para>
<para style="p"><verse number="2" style="v"/>Ashtu si harabeli fluturon andej e këtej dhe dallëndyshja fluturon, kështu mallkimi pa arsye nuk ka efekt.</para>
<para style="p"><verse number="3" style="v"/>Kamxhiku për kalin, kapistra për gomarin dhe shkopi për kurrizin e budallenjve.</para>
<para style="p"><verse number="4" style="v"/>Mos iu përgjigj budallait sipas budallallëkut të tij, që të mos bëhesh edhe ti si ai.</para>
<para style="p"><verse number="5" style="v"/>Përgjigjju budallait sipas budallallëkut të tij, që ai të mos mendojë se është i urtë.</para>
<para style="p"><verse number="6" style="v"/>Kush dërgon një mesazh me anë të një budallai pret këmbët e tij dhe pi dhunë.</para>
<para style="p"><verse number="7" style="v"/>Ashtu si këmbët e çalamanit janë pak të qëndrueshme, kështu është një fjalë e urtë në gojën e budallenjve.</para>
<para style="p"><verse number="8" style="v"/>Kush i jep lavdi një budallai është si ai që lidh një gur te hobeja.</para>
<para style="p"><verse number="9" style="v"/>Një fjalë e urtë në gojën e budallenjve është si një gjemb që hyn në dorën e një të dehuri.</para>
<para style="p"><verse number="10" style="v"/>Perëndia i madh që ka krijuar të gjitha gjërat është ai që i jep shpërblimin budallait dhe shkelësve.</para>
<para style="p"><verse number="11" style="v"/>Ashtu si një qen kthehet në të vjellat e tij, kështu budallai e përsërit budallallëkun e tij.</para>
<para style="p"><verse number="12" style="v"/>A ke parë një njeri që e pandeh veten të urtë? Ka më tepër shpresë për një budalla se sa për të.</para>
<para style="p"><verse number="13" style="v"/>Përtaci thotë: "Ka një luan në rrugë, ka një luan nëpër rrugë!".</para>
<para style="p"><verse number="14" style="v"/>Ashtu si lëviz porta në menteshat e saj, kështu sillet përtaci në shtrat të tij.</para>
<para style="p"><verse number="15" style="v"/>Përtaci e fut dorën në pjatën e tij, por lodhet edhe ta çojë te goja.</para>
<para style="p"><verse number="16" style="v"/>Përtaci pandeh se është më i urtë se shtatë persona që japin përgjigje me mend.</para>
<para style="p"><verse number="17" style="v"/>Kalimtari që përzihet në një grindje që nuk i përket, është si ai që kap nga veshët një qen.</para>
<para style="p"><verse number="18" style="v"/>Ashtu si një i marrë që gjuan me ura zjarri, me shigjeta dhe me vdekje,</para>
<para style="p"><verse number="19" style="v"/>kështu është ai që mashtron të afërmin dhe thotë: "E bëra për shaka!".</para>
<para style="p"><verse number="20" style="v"/>Kur mungojnë drutë, zjarri shuhet; dhe kur nuk ka një gojë të keqe, grindja merr fund.</para>
<para style="p"><verse number="21" style="v"/>Ashtu si qymyri jep shpuzën dhe drutë zjarrin, kështu njeriu grindavec i nxit grindjet.</para>
<para style="p"><verse number="22" style="v"/>Fjalët e gojëkeqit janë si ushqime shumë të shijshme dhe depërtojnë deri në thellësi të zorrëve.</para>
<para style="p"><verse number="23" style="v"/>Buzët e zjarrta dhe zemra e keqe janë si zgjyra të argjendit të vendosura mbi një enë balte.</para>
<para style="p"><verse number="24" style="v"/>Ai që urren shtiret me buzët e tij, por në zemër të vet përgatit mashtrimin.</para>
<para style="p"><verse number="25" style="v"/>Kur ai flet në mënyrë të sjellshme mos i ki besim, sepse ka shtatë gjëra të neveritshme në zemër.</para>
<para style="p"><verse number="26" style="v"/>Edhe sikur urrejtja e tij të jetë fshehur me tinëzi; ligësia e tij do të dalë hapur në kuvend.</para>
<para style="p"><verse number="27" style="v"/>Kush hap një gropë do të bjerë brenda dhe kush rrokullis një gur do të bjerë përsëri mbi të.</para>
<para style="p"><verse number="28" style="v"/>Gjuha gënjeshtare urren ata që ka plagosur, dhe goja lajkatare sjell shkatërrimin.</para>
<chapter number="27" style="c"/>
<para style="p"><verse number="1" style="v"/>Mos u mburr me ditën e nesërme, sepse nuk di atë që mund të sjellë një ditë.</para>
<para style="p"><verse number="2" style="v"/>Le të të lëvdoj një tjetër dhe jo goja jote, një i huaj dhe jo buzët e tua.</para>
<para style="p"><verse number="3" style="v"/>Guri peshon dhe rëra është e rëndë, por zemërimi i budallait peshon më tepër se të dyja bashkë.</para>
<para style="p"><verse number="4" style="v"/>Tërbimi është mizor dhe zemërimi është i furishëm, por kush mund t'i bëjë ballë xhelozisë?</para>
<para style="p"><verse number="5" style="v"/>Më mirë një qortim i hapur se një dashuri e fshehur.</para>
<para style="p"><verse number="6" style="v"/>Besnike janë plagët e një shoku, dhe të rreme të puthurat e një armiku.</para>
<para style="p"><verse number="7" style="v"/>Kush është i ngopur përçmon huallin e mjaltit; por për atë që ka uri çdo gjë e hidhur është e ëmbël.</para>
<para style="p"><verse number="8" style="v"/>Si zogu që endet larg folesë së tij, kështu është njeriu që endet larg shtëpisë së tij.</para>
<para style="p"><verse number="9" style="v"/>Vaji dhe parfumi gëzojnë zemrën, kështu bën ëmbëlsia e një shoku me këshillat e tij të përzermërta.</para>
<para style="p"><verse number="10" style="v"/>Mos e braktis mikun tënd as mikun e atit tënd dhe mos shko në shtëpinë e vëllait tënd ditën e fatkeqësisë sate; është më mirë një që banon afër se sa një vëlla larg.</para>
<para style="p"><verse number="11" style="v"/>Biri im, ji i urtë dhe gëzo zemrën time, kështu do të mund t'i përgjigjem atij që përflet kundër meje.</para>
<para style="p"><verse number="12" style="v"/>Njeriu mendjemprehtë e shikon të keqen dhe fshihet, por naivët shkojnë tutje dhe ndëshkohen.</para>
<para style="p"><verse number="13" style="v"/>Merr rrobën e atij që është bërë garant për një të huaj dhe mbaje si peng për gruan e huaj.</para>
<para style="p"><verse number="14" style="v"/>Ai që bekon të afërmin e tij me zë të lartë në mëngjes herët, do t'ia zënë si mallkim.</para>
<para style="p"><verse number="15" style="v"/>Pikëllimi i vazhdueshëm në një ditë shiu të madh dhe një grua grindavece i ngjasin njëra-tjetrës.</para>
<para style="p"><verse number="16" style="v"/>Kush arrin ta përmbajë, mban erën dhe zë vajin me dorën e tij të djathtë.</para>
<para style="p"><verse number="17" style="v"/>Hekuri mpreh hekurin, kështu njeriu mpreh fytyrën e shokut të tij.</para>
<para style="p"><verse number="18" style="v"/>Kush kujdeset për fikun do të hajë frytin e tij, dhe ai që i shërben zotit të tij do të nderohet.</para>
<para style="p"><verse number="19" style="v"/>Ashtu si në ujë fytyra pasqyron fytyrën, kështu zemra e njeriut e tregon njeriun.</para>
<para style="p"><verse number="20" style="v"/>Sheoli dhe Abadoni janë të pangopur, dhe të pangopur janë gjithashtu sytë e njerëzve.</para>
<para style="p"><verse number="21" style="v"/>Poçja është për argjendin dhe furra për arin, kështu njeriu provohet nga lëvdata që merr.</para>
<para style="p"><verse number="22" style="v"/>Edhe nëse e bën përshesh gruri budallanë duke e shtypur në havan, budallallëku nuk do të largohej prej tij.</para>
<para style="p"><verse number="23" style="v"/>Përpiqu të njohësh mirë gjendjen e deleve të tua dhe ki kujdes për kopetë e tua,</para>
<para style="p"><verse number="24" style="v"/>sepse pasuritë nuk zgjatin përherë, dhe as një kurorë nuk vazhdon brez pas brezi.</para>
<para style="p"><verse number="25" style="v"/>Kur merret bari i thatë dhe del bari i njomë dhe mblidhet forazhi i maleve,</para>
<para style="p"><verse number="26" style="v"/>qengjat do të furnizojnë rrobat e tua, cjeptë çmimin e një are</para>
<para style="p"><verse number="27" style="v"/>dhe dhitë mjaft qumësht për ushqimin tënd, për ushqimin e shtëpisë sate dhe për të mbajtur shërbëtoret e tua.</para>
<chapter number="28" style="c"/>
<para style="p"><verse number="1" style="v"/>I pabesi ikën me vrap edhe në se askush nuk e ndjek, por i drejti është i sigurt si një luan.</para>
<para style="p"><verse number="2" style="v"/>Për shkak të mëkatit të një vendi, shumë janë të parët e tij, por me një njeri me mend që ka dituri qëndrueshmëria e tij vazhdon gjatë.</para>
<para style="p"><verse number="3" style="v"/>Një i varfër që shtyp të mjerët është si një shi me shtamba që nuk jep bukë.</para>
<para style="p"><verse number="4" style="v"/>Ata që braktisin ligjin lëvdojnë të pabesët; por ata që zbatojnë ligjin i luftojnë ata.</para>
<para style="p"><verse number="5" style="v"/>Njerëzit e këqij nuk e kuptojnë drejtësinë, por ata që e kërkojnë Zotin kuptojnë çdo gjë.</para>
<para style="p"><verse number="6" style="v"/>Më i mirë është i varfri që ecën në ndershmëri nga njeriu i paqëndrueshëm që ndjek rrugën dredha-dredha, edhe kur është i pasur.</para>
<para style="p"><verse number="7" style="v"/>Kush zbaton ligjin është një bir me mend, por shoku i grykësve turpëron atin e tij.</para>
<para style="p"><verse number="8" style="v"/>Kush i shton pasuritë e tij me fajde dhe me fitime të padrejta, i mbledh për atë që i vjen keq për të varfrit.</para>
<para style="p"><verse number="9" style="v"/>Në rast se dikush e kthen veshin gjetiu për të mos dëgjuar ligjin, vetë lutja e tij do të jetë një gjë e neveritshme.</para>
<para style="p"><verse number="10" style="v"/>Kush i fut njerëzit e drejtë në një rrugë të keqe, do të bjerë vetë në gropën e tij; por njerëzit e ndershëm do të trashëgojnë të mirën.</para>
<para style="p"><verse number="11" style="v"/>I pasuri mendon se është i matur, por i varfri që është i zgjuar e këqyr fund e krye.</para>
<para style="p"><verse number="12" style="v"/>Kur të drejtët triumfojnë, ka lavdi të madhe, por kur mbizotërojnë të pabesët njerëzit fshihen.</para>
<para style="p"><verse number="13" style="v"/>Kush i fsheh shkeljet e tij nuk do të ketë mbarësi; por ai që i rrëfen dhe i braktis ato, ka për të fituar mëshirën.</para>
<para style="p"><verse number="14" style="v"/>Lum ai njeri që ka frikë vazhdimisht nga Zoti, por ai që e fortëson zemrën e tij do të bjerë në fatkeqësi.</para>
<para style="p"><verse number="15" style="v"/>Një i pabesë që sundon mbi një popull të varfër është si një luan që ulërin dhe një ari i uritur.</para>
<para style="p"><verse number="16" style="v"/>Një princ pa mend zhvat shumë, por ai që urren fitimin e pandershëm ka për t'i zgjatur ditët e tij.</para>
<para style="p"><verse number="17" style="v"/>Njeriu mbi të cilin rëndon një vrasje do të turret deri në varr; asnjë të mos e ndihmojë!</para>
<para style="p"><verse number="18" style="v"/>Ai që ecën me ndershmëri do të shpëtohet, por njeriu i paqëndrueshëm që ndjek rrugë dredha-dredha do të rrëzohet befas.</para>
<para style="p"><verse number="19" style="v"/>Kush punon tokën e tij do të ketë bukë me bollëk, por kush jepet pas kotësive do të ketë varfëri të madhe.</para>
<para style="p"><verse number="20" style="v"/>Njeriu besnik do të mbushet me bekime, por ai që nxiton të pasurohet nuk do të jetë pa faj.</para>
<para style="p"><verse number="21" style="v"/>Nuk është mirë të kesh anësi vetjake; njeriu kryen mëkat për një copë bukë.</para>
<para style="p"><verse number="22" style="v"/>Njeriu me sy të keq dëshiron të pasurohet shpejt, por nuk e kupton se do ta pllakosë varfëria.</para>
<para style="p"><verse number="23" style="v"/>Kush qorton dikë ka për të gjetur pastaj favor më të madh se ai që i bën lajka me fjalë.</para>
<para style="p"><verse number="24" style="v"/>Kush vjedh atin e tij dhe nënën e tij dhe thotë: "Nuk është mëkat", është shok i atij që shkatërron.</para>
<para style="p"><verse number="25" style="v"/>Kush e ka zemrën të fryrë nga krenaria nxit grindje, por ai që ka besim te Zoti do të ketë mbarësi.</para>
<para style="p"><verse number="26" style="v"/>Kush i beson zemrës së tij është budalla, por ai që ecën me urtësi do të shpëtojë.</para>
<para style="p"><verse number="27" style="v"/>Ai që i jep të varfrit nuk do të ketë kurrë nevojë, por ai që i mbyll sytë e vet do të ketë shumë mallkime.</para>
<para style="p"><verse number="28" style="v"/>Kur të pabesët lartohen, njerëzit fshihen; por kur vdesin, të drejtët shumohen.</para>
<chapter number="29" style="c"/>
<para style="p"><verse number="1" style="v"/>Njeriu që fortëson qafën kur qortohet, do të thyhet papritmas pa tjetër.</para>
<para style="p"><verse number="2" style="v"/>Kur të drejtët shumohen, populli gëzohet, por, kur sundon i pabesi, populli rënkon.</para>
<para style="p"><verse number="3" style="v"/>Njeriu që e do diturinë gëzon të atin; por ai që shkon me prostitutat shkapëderdh pasurinë e vet.</para>
<para style="p"><verse number="4" style="v"/>Mbreti e bën të qëndrueshëm vendin me anë të drejtësisë, por ai që merr dhurata e çon në shkatërrim.</para>
<para style="p"><verse number="5" style="v"/>Njeriu që i bën lajka të afërmit të tij shtrin një rrjetë mbi hapat e tij.</para>
<para style="p"><verse number="6" style="v"/>Në mëkatin e një njeriut të keq ka një lak, por i drejti këndon dhe gëzohet.</para>
<para style="p"><verse number="7" style="v"/>I drejti interesohet për çështjen e të varfërve, por i pabesi nuk e kupton këtë interesim.</para>
<para style="p"><verse number="8" style="v"/>Tallësit kurdisin trazira në qytet, por njerëzit e urtë e qetësojnë zemërimin.</para>
<para style="p"><verse number="9" style="v"/>Në rast se një njeri i urtë hyn në grindje me një budalla, dhe budallai zemërohet dhe qesh, nuk ka paqe.</para>
<para style="p"><verse number="10" style="v"/>Njerëzit gjakatarë urrejnë të ndershmin, por njerëzit e drejtë kërkojnë të mbrojnë jetën e tij.</para>
<para style="p"><verse number="11" style="v"/>Budallai e shfryn gjithë zemërimin e tij, por i urti e frenon dhe e ul.</para>
<para style="p"><verse number="12" style="v"/>Në rast se një mbret dëgjon fjalët gënjeshtare, tërë ministrat e tij bëhen të pabesë.</para>
<para style="p"><verse number="13" style="v"/>I varfri dhe shtypësi kanë këtë të përbashkët: Zoti ndriçon sytë e të dy palëve.</para>
<para style="p"><verse number="14" style="v"/>Mbreti që u siguron drejtësi të varfërve në të vërtetë do ta ketë fronin të vendosur përgjithnjë.</para>
<para style="p"><verse number="15" style="v"/>Shufra dhe qortimi japin dituri; por fëmija për të cilën nuk kujdeset kurrkush e turpëron nënën e vet.</para>
<para style="p"><verse number="16" style="v"/>Kur shtohen të pabesët shtohen edhe shkeljet, por të drejtët do të shohin shkatërrimin e tyre.</para>
<para style="p"><verse number="17" style="v"/>Korrigjo birin tënd, ai do të japë rehatinë dhe do t'i sigurojë kënaqësi shpirtit tënd.</para>
<para style="p"><verse number="18" style="v"/>Kur nuk ka një vizion profetik, populli bëhet i shfrenuar, por lum ai që respekton ligjin.</para>
<para style="p"><verse number="19" style="v"/>Një shërbëtor nuk ndreqet vetëm me fjalë; edhe kur i kupton, nuk bindet.</para>
<para style="p"><verse number="20" style="v"/>A ke parë një njeri që ngutet në të folur? Ka më tepër shpresa te një budalla se sa tek ai.</para>
<para style="p"><verse number="21" style="v"/>Në se dikush rrit me përkujdesje qysh në fëmijëri shërbëtorin e vet, në fund ai do të dojë të bëhet trashëgimtar i tij.</para>
<para style="p"><verse number="22" style="v"/>Njeriu zemërak kurdis grindje dhe njeriu idhnak kryen shumë mëkate.</para>
<para style="p"><verse number="23" style="v"/>Kryelartësia e njeriut e çon poshtë atë, por ai që ka një shpirt të përvuajtur do të ketë lavdi.</para>
<para style="p"><verse number="24" style="v"/>Kush bëhet ortak me një vjedhës urren jetën e vet. Ai dëgjon betimin, por nuk padit asgjë.</para>
<para style="p"><verse number="25" style="v"/>Frika e njeriut përbën një lak, por ai që ka besim te Zoti është i siguruar.</para>
<para style="p"><verse number="26" style="v"/>Të shumtë janë ata që kërkojnë favorin e princit, por drejtësia për çdo njeri vjen nga Zoti.</para>
<para style="p"><verse number="27" style="v"/>Njeriu jo i drejtë është një neveri për të drejtët, dhe ai që ecën me ndershmëri është një neveri për të pabesët.</para>
<chapter number="30" style="c"/>
<para style="p"><verse number="1" style="v"/>Fjalët e Agurit, birit të Jahehut; mesazhi profetik që ky njeri shpalli në Ithiel, në Ithiel dhe në Ukal.</para>
<para style="p"><verse number="2" style="v"/>Po, unë jam më budalla se gjithë të tjerët dhe nuk kam mendje njeriu.</para>
<para style="p"><verse number="3" style="v"/>Nuk kam mësuar diturinë dhe nuk kam dijen e Shenjtorit.</para>
<para style="p"><verse number="4" style="v"/>Kush u ngjit në qiell dhe zbriti prej tij? Kush e ka mbledhur erën në duart e tij? Kush i ka mbyllur ujërat në rrobën e tij? Kush i ka vendosur të gjithë kufijtë e tokës? Cili është emri i tij dhe emri i të birit, po qe se ti e di?</para>
<para style="p"><verse number="5" style="v"/>Çdo fjalë e Perëndisë është rafinuar me zjarr. Ai është një mburojë për atë që gjen strehë tek ai.</para>
<para style="p"><verse number="6" style="v"/>Mos u shto asgjë fjalëve të tij që të mos të të qortojë dhe të dalësh gënjeshtar.</para>
<para style="p"><verse number="7" style="v"/>Unë të kërkova dy gjëra; mos m'i moho para se të vdes:</para>
<para style="p"><verse number="8" style="v"/>largo nga unë falsitetin dhe gënjeshtrën; mos më jep as varfëri as pasuri, më ushqe me bukën e nevojshme,</para>
<para style="p"><verse number="9" style="v"/>me qëllim që, pasi të jem ngopur, të mos të të mohoj dhe të them: "Kush është Zoti?", ose, pasi të jem bërë i varfër, të mos vjedh dhe të përdhos emrin e Perëndisë tim.</para>
<para style="p"><verse number="10" style="v"/>Mos shpif kundër shërbëtorit para të zotit, me qëllim që ai të mos të të mallkojë dhe ti të gjendesh fajtor.</para>
<para style="p"><verse number="11" style="v"/>Ka një kategori njerëzish që mallkojnë atin e tyre dhe nuk bekojnë nënën e tyre.</para>
<para style="p"><verse number="12" style="v"/>Ka një kategori njerëzish që e mbajnë veten për të pastër, por nuk janë të larë nga papastërtia e vet.</para>
<para style="p"><verse number="13" style="v"/>Ka një kategori njerëzish që i ka sytë shumë kryelartë dhe qepallat krenare.</para>
<para style="p"><verse number="14" style="v"/>Ka një kategori njerëzish dhëmbët e të cilëve janë si shpata dhe dhëmballët e tyre janë si thika, për të gëlltitur të varfrit mbi faqen e dheut dhe nevojtarët në mes të njerëzve.</para>
<para style="p"><verse number="15" style="v"/>Shushunja ka dy bija, që thonë: "Më jep, më jep!". Ka tri gjëra që nuk ngopen kurrë, madje katër nuk thonë kurrë: "Mjaft!".</para>
<para style="p"><verse number="16" style="v"/>Sheoli, barku shterp, toka që nuk ngopet me ujë dhe zjarri që nuk thotë kurrë: "Mjaft!".</para>
<para style="p"><verse number="17" style="v"/>Syrin që tallet me babanë dhe nuk pranon me përbuzje t'i bindet nënës, do ta nxjerrin korbat e përroit, do ta hanë të vegjlit e shqiponjës.</para>
<para style="p"><verse number="18" style="v"/>Ka tri gjëra tepër të mrekullueshme për mua, madje katër, që unë nuk i marr vesh:</para>
<para style="p"><verse number="19" style="v"/>gjurma e shqiponjës në ajër, gjurma e gjarprit mbi shkëmb, gjurma e anijes në mes të detit dhe gjurma e burrit me një vajzë.</para>
<para style="p"><verse number="20" style="v"/>Kjo është sjellja e gruas që ka shkelur kurorën: ha, fshin gojën dhe thotë: "Nuk kam bërë asnjë të keqe!".</para>
<para style="p"><verse number="21" style="v"/>Tri gjëra e turbullojnë tokën, madje katër janë gjërat që ajo nuk mund të durojë:</para>
<para style="p"><verse number="22" style="v"/>një shërbëtor kur bëhet mbret, një budalla që ka bukë me bollëk,</para>
<para style="p"><verse number="23" style="v"/>një grua të urryer që gjen burrë dhe një shërbëtore që i zë vendin zonjës.</para>
<para style="p"><verse number="24" style="v"/>Ka katër kafshë të vogla mbi tokë, por janë jashtëzakonisht të urta:</para>
<para style="p"><verse number="25" style="v"/>mizat e dheut, që janë një popull pa forcë, por që e mbledhin ushqimin e tyre në verë;</para>
<para style="p"><verse number="26" style="v"/>lepujt, që janë një popull i dobët, por që e vendosin banesën e tyre në shkëmbinjtë;</para>
<para style="p"><verse number="27" style="v"/>karkalecat, që nuk kanë mbret, por që shkojnë mbarë në grupe;</para>
<para style="p"><verse number="28" style="v"/>hardhuca që mund ta zësh me duart, por që gjendet në pallatet e mbretërve.</para>
<para style="p"><verse number="29" style="v"/>Tri qenie kanë një paraqitje të bukur, madje katër kanë një ecje madhështore;</para>
<para style="p"><verse number="30" style="v"/>luani, kafsha më e fortë, që nuk zmbrapset para askujt,</para>
<para style="p"><verse number="31" style="v"/>kali i luftës që ecën i ngrefosur, cjapi dhe mbreti kur është me ushtrinë e tij.</para>
<para style="p"><verse number="32" style="v"/>Në rast se ke vepruar si budalla duke lartësuar veten tënde ose të ka shkuar mendja, vëre dorën mbi gojë,</para>
<para style="p"><verse number="33" style="v"/>sepse, duke rrahur qumështin prodhohet gjalpi, duke përdredhur hundën del gjak prej saj dhe duke shtrydhur mërinë prej saj del grindja.</para>
<chapter number="31" style="c"/>
<para style="p"><verse number="1" style="v"/>Fjalë të mbretit Lemuel, mesazhi profetik me të cilin e mësoi e ëma.</para>
<para style="p"><verse number="2" style="v"/>Çfarë të të them, biri im? Çfarë të të them, biri i barkut tim? Çfarë të të them, bir i zotimeve të mia?</para>
<para style="p"><verse number="3" style="v"/>Mos ua jep forcën tënde grave as jetën tënde asaj që shkatërron mbretërit.</para>
<para style="p"><verse number="4" style="v"/>Nuk u shkon mbretërve, o Lemuel, nuk u shkon mbretërve të pinë verë as princave të dëshirojnë pije dehëse,</para>
<para style="p"><verse number="5" style="v"/>sepse duke pirë të mos harrojnë ligjin dhe të mos shtrembërojnë të drejtën e të pikëlluarve.</para>
<para style="p"><verse number="6" style="v"/>Jepini pije dehëse atij që është duke vdekur dhe verë atij që e ka zemrën të hidhëruar.</para>
<para style="p"><verse number="7" style="v"/>Le të pijë për të harruar varfërinë e tij dhe për të mos kujtuar më hallet e tij.</para>
<para style="p"><verse number="8" style="v"/>Hape gojën tënde në favor të memecit, në mbrojtje të të gjithë atyre që janë lënë pas dore.</para>
<para style="p"><verse number="9" style="v"/>Hape gojën tënde, gjyko me drejtësi dhe mbro çështjen e të mjerit dhe të nevojtarit.</para>
<para style="p"><verse number="10" style="v"/>Kush do të gjejë një grua të fortë dhe të virtytshme? Vlera e saj është shumë më e madhe nga ajo e margaritarëve.</para>
<para style="p"><verse number="11" style="v"/>Zemra e burrit të saj ka besim tek ajo, dhe do të ketë gjithnjë fitime.</para>
<para style="p"><verse number="12" style="v"/>Ajo i bën të mira dhe jo të keqe tërë ditët e jetës së saj.</para>
<para style="p"><verse number="13" style="v"/>Gjen lesh dhe li dhe punon me gëzim me duart e veta.</para>
<para style="p"><verse number="14" style="v"/>Ajo u përngjan anijeve të tregtarëve: e sjell ushqimin e saj nga larg.</para>
<para style="p"><verse number="15" style="v"/>Çohet që me natë për t'i ndarë ushqimin familjes së saj dhe për t'u dhënë urdhrat e nevojshme shërbëtoreve të saj.</para>
<para style="p"><verse number="16" style="v"/>Ajo shikon një arë dhe e ble; me duart e saj mbjell një vresht.</para>
<para style="p"><verse number="17" style="v"/>Ngjesh me forcë ijët dhe i bën më të fortë krahët e saj.</para>
<para style="p"><verse number="18" style="v"/>E kupton që tregtia e saj po shkon mbarë dhe llamba e saj e natës nuk i shuhet.</para>
<para style="p"><verse number="19" style="v"/>Shtrin dorën mbi furkën, pëllëmbët e saj zënë boshtin.</para>
<para style="p"><verse number="20" style="v"/>I shtrin dorën të varfrit dhe i jep dorën nevojtarit.</para>
<para style="p"><verse number="21" style="v"/>Nuk i trembet borës për familjen e saj, sepse tërë ata të shtëpisë së vet kanë një veshje të dyfishtë.</para>
<para style="p"><verse number="22" style="v"/>Bën për vete mbulesa si sixhade dhe rrobat e saj janë prej liri shumë të hollë dhe të purpurta.</para>
<para style="p"><verse number="23" style="v"/>Burri i saj nderohet te porta, kur ulet bashkë me pleqtë e vendit.</para>
<para style="p"><verse number="24" style="v"/>Përgatit rroba prej liri dhe i shet, i furnizon me breza tregtarët.</para>
<para style="p"><verse number="25" style="v"/>Forca dhe nderi janë rrobat e saj dhe qesh për ditët që do të vijnë.</para>
<para style="p"><verse number="26" style="v"/>Hap gojën e saj me dituri dhe mbi gjuhën e saj është ligji i mirësisë.</para>
<para style="p"><verse number="27" style="v"/>Ajo mbikëqyr si shkon shtëpia e vet dhe nuk ha bukën e përtacisë.</para>
<para style="p"><verse number="28" style="v"/>Bijtë e saj ngrihen dhe e shpallin fatlume; edhe burri i saj e lëvdon duke thënë:</para>
<para style="p"><verse number="29" style="v"/>"Shumë bija kanë bërë gjëra të mëdha, por ti i kalon të gjitha ato".</para>
<para style="p"><verse number="30" style="v"/>Hiri është i rremë dhe bukuria është e kotë, por gruaja që ka frikë nga Zoti është ajo që do të lëvdohet.</para>
<para style="p"><verse number="31" style="v"/>I jepni frytin e duarve të saj, dhe vet veprat e saj le ta lëvdojnë te portat.</para>
</usx>