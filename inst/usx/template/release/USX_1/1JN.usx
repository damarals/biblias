<?xml version="1.0" encoding="UTF-8"?>
<usx version="2.0">
<book code="1JN" style="id">1 Gjonit (ALBB)</book>
<para style="h">1 Gjonit</para>
<para style="toc1">1 Gjonit</para>
<para style="toc2">1 Gjonit</para>
<para style="toc3">1John</para>
<para style="mt1">1 Gjonit</para>
<chapter number="1" style="c"/>
<para style="p"><verse number="1" style="v"/>Atë që ishte nga fillimi, atë që dëgjuam, atë që pamë me sytë tanë, atë që vështruam dhe që duart tona e prekën lidhur me Fjalën e jetës</para>
<para style="p"><verse number="2" style="v"/>(dhe jeta u shfaq dhe ne e pamë e dëshmojmë për të, dhe ju shpallim jetën e përjetshme që ishte pranë Atit dhe që na u shfaq neve),</para>
<para style="p"><verse number="3" style="v"/>Atë që pamë dhe dëgjuam, ne po jua shpallim, që edhe ju të keni bashkësi me ne; dhe bashkësia jonë është me Atin dhe me Birin e tij, Jezu Krishtin.</para>
<para style="p"><verse number="4" style="v"/>Dhe po ju shkruajmë këto gjëra që gëzimi juaj të jetë i plotë.</para>
<para style="p"><verse number="5" style="v"/>Dhe ky është mesazhi që dëgjuam nga ai dhe po jua shpallim juve: Perëndia është dritë dhe në Të nuk ka kurrfarë errësire.</para>
<para style="p"><verse number="6" style="v"/>Po të themi se kemi bashkësi me Të, dhe ecim në errësirë, ne gënjejmë dhe nuk e vëmë në praktikë të vërtetën;</para>
<para style="p"><verse number="7" style="v"/>por, po të ecim në dritë, sikurse ai është në dritë, kemi bashkësi njëri me tjetrin, dhe gjaku i Jezu Krishtit, Birit të tij, na pastron nga çdo mëkat.</para>
<para style="p"><verse number="8" style="v"/>Po të themi se jemi pa mëkat, gënjejmë vetveten dhe e vërteta nuk është në ne.</para>
<para style="p"><verse number="9" style="v"/>Po t'i rrëfejmë mëkatet tona, ai është besnik dhe i drejtë që të na falë mëkatet dhe të na pastrojë nga çdo paudhësi.</para>
<para style="p"><verse number="10" style="v"/>Po të themi se s'kemi mëkatuar, e bëjmë atë gënjeshtar dhe fjala e tij nuk është në ne.</para>
<chapter number="2" style="c"/>
<para style="p"><verse number="1" style="v"/>Djema të mi, ju shkruaj këto gjëra që të mos mëkatoni; dhe në qoftë se ndokush mëkatoi, kemi një avokat te Ati, Jezu Krishtin të drejtin.</para>
<para style="p"><verse number="2" style="v"/>Ai është shlyesi për mëkatet tona; dhe jo vetëm për tonat, por edhe për ato të të gjithë botës.</para>
<para style="p"><verse number="3" style="v"/>Dhe nga kjo e dimë se e kemi njohur atë, në qoftë se i zbatojmë urdhërimet e tij.</para>
<para style="p"><verse number="4" style="v"/>Ai që thotë: ''Unë e kam njohur atë'', dhe nuk zbaton urdhërimet e tij, është gënjeshtar dhe e vërteta nuk është në të.</para>
<para style="p"><verse number="5" style="v"/>Por kush e zbaton fjalën e tij, në të me të vërtetë dashuria e Perëndisë është përsosur. Nga kjo e njohim se jemi në të.</para>
<para style="p"><verse number="6" style="v"/>Ai që thotë se qëndron në të, duhet të ecë edhe vetë sikurse ka ecur ai.</para>
<para style="p"><verse number="7" style="v"/>Vëllezër, nuk ju shkruaj një urdhërim të ri, por një urdhërim të vjetër, që e kishit nga fillimi: urdhërimi i vjetër është fjala që dëgjuat nga fillimi.</para>
<para style="p"><verse number="8" style="v"/>E megjithatë po ju shkruaj një urdhërim të ri, që është i vërtetë në të dhe në ju, sepse errësira po shkon dhe tashmë po ndrit drita e vërtetë.</para>
<para style="p"><verse number="9" style="v"/>Ai që thotë se është në dritë dhe urren vëllanë e vet, është ende në errësirë.</para>
<para style="p"><verse number="10" style="v"/>Ai që e do vëllanë e vet qëndron në dritë dhe nuk ka asgjë në të që e bën të bjerë.</para>
<para style="p"><verse number="11" style="v"/>Por ai që urren vëllanë e vet është në errësirë, ecën në errësirë dhe nuk di ku shkon, sepse errësira ia ka verbuar sytë.</para>
<para style="p"><verse number="12" style="v"/>Djema, ju shkruaj sepse mëkatet ju janë falur nëpërmjet emrit të tij.</para>
<para style="p"><verse number="13" style="v"/>Etër, ju shkruaj sepse ju e keni njohur atë që është që nga fillimi. Të rinj, ju shkruaj sepse e mundët të ligun. Djema, po ju shkruaj sepse e keni njohur Atin.</para>
<para style="p"><verse number="14" style="v"/>Etër, ju kam shkruar sepse e keni njohur atë që është nga fillimi. Të rinj, ju kam shkruar sepse jeni të fortë dhe fjala e Perëndisë qëndron në ju dhe sepse e mundët të ligun.</para>
<para style="p"><verse number="15" style="v"/>Mos e doni botën, as gjërat që janë në botë. Në qoftë se ndokush do botën, dashuria e Atit nuk është në të,</para>
<para style="p"><verse number="16" style="v"/>sepse gjithçka që është në botë, lakmia e mishit, lakmia e syve dhe krenaria e jetës, nuk vjen nga Ati, por nga bota.</para>
<para style="p"><verse number="17" style="v"/>Dhe bota kalon me lakminë e saj; por ai që bën vullnetin e Perëndisë mbetet përjetë.</para>
<para style="p"><verse number="18" style="v"/>Fëmijë, është ora e fundit. Dhe, sikurse e dëgjuat, antikrishti duhet të vijë, dhe tani janë shfaqur shumë antikrishtë; prej nga e dimë se është ora e fundit.</para>
<para style="p"><verse number="19" style="v"/>Mes nesh dolën, por nuk ishin nga tanët, sepse, po të ishin nga tanët, do të kishin qëndruar me ne; por kjo ndodhi që të dalë se nuk janë të gjithë nga tanët.</para>
<para style="p"><verse number="20" style="v"/>Por ju keni vajosjen nga i Shenjti dhe dini çdo gjë.</para>
<para style="p"><verse number="21" style="v"/>Nuk ju shkrova juve sepse nuk e njihni të vërtetën, por sepse ju e njihni dhe sepse asnjë gënjeshtër nuk del nga e vërteta.</para>
<para style="p"><verse number="22" style="v"/>Kush është gënjeshtari, veçse ai që mohon se Jezus është Krishti? Antikrishti është ai, që mohon Atin dhe Birin.</para>
<para style="p"><verse number="23" style="v"/>Kushdo që mohon Birin, s'ka as Atin; kushdo që njeh Birin, ka edhe Atin.</para>
<para style="p"><verse number="24" style="v"/>Ajo që ju, pra, dëgjuat nga fillimi le të qëndrojë në ju; në qoftë se ajo që dëgjuat nga fillimi qëndron në ju, edhe ju do të qëndroni në Birin dhe në Atin.</para>
<para style="p"><verse number="25" style="v"/>Dhe ky është premtimi që ai na bëri: jeta e përjetshme.</para>
<para style="p"><verse number="26" style="v"/>Ju shkrova këto gjëra për ata që kërkojnë t'ju gënjejnë.</para>
<para style="p"><verse number="27" style="v"/>Dhe, sa për ju, vajosja që keni marrë prej tij qëndron në ju dhe nuk keni nevojë që ndokush t'ju mësojë; por, duke qenë se vajosja e tij ju mëson çdo gjë dhe është e vërtetë e nuk është gënjeshtër, qëndroni në të ashtu sikurse ju mësoi.</para>
<para style="p"><verse number="28" style="v"/>Edhe tani, djema, qëndroni në të që, kur të shfaqet ai, ne të mund të kemi besim, dhe në ardhjen e tij të mos turpërohemi para Tij.</para>
<para style="p"><verse number="29" style="v"/>Në qoftë se e dini se ai është i drejtë, ta dini se kushdo që praktikon drejtësinë ka lindur prej tij.</para>
<chapter number="3" style="c"/>
<para style="p"><verse number="1" style="v"/>Shikoni ç'dashuri të madhe na dha Ati, që të quhemi bij të Perëndisë. Prandaj bota nuk na njeh, sepse nuk e ka njohur atë.</para>
<para style="p"><verse number="2" style="v"/>Shumë të dashur, tani jemi bij të Perëndisë, por ende nuk është shfaqur ç'do të jemi; por dimë se, kur të shfaqet ai, do të jemi të ngjashëm me të, sepse do ta shohim se si është ai.</para>
<para style="p"><verse number="3" style="v"/>Dhe kushdo që e ka këtë shpresë në të, le ta pastrojë veten, siç është i pastër ai.</para>
<para style="p"><verse number="4" style="v"/>Kush bën mëkat, bën edhe shkelje të ligjit; dhe mëkati është shkelje e ligjit.</para>
<para style="p"><verse number="5" style="v"/>Dhe ju e dini se ai u shfaq për të hequr mëkatet tona; dhe në të nuk ka mëkat.</para>
<para style="p"><verse number="6" style="v"/>Kush qëndron në të nuk mëkaton; kush mëkaton nuk e ka parë dhe as nuk e ka njohur.</para>
<para style="p"><verse number="7" style="v"/>Djema, kurrkush mos ju mashtroftë: ai që zbaton drejtësinë është i drejtë, ashtu sikur është i drejtë ai.</para>
<para style="p"><verse number="8" style="v"/>Kush kryen mëkat është nga djalli, sepse djalli mëkaton nga fillimi; prandaj është shfaqur Biri i Perëndisë: për të shkatërruar veprat e djallit.</para>
<para style="p"><verse number="9" style="v"/>Kush lindi nga Perëndia nuk kryen mëkat, sepse fara e Perëndisë qëndron në të dhe nuk mund të mëkatojë sepse lindi nga Perëndia.</para>
<para style="p"><verse number="10" style="v"/>Prej kësaj njihen bijtë e Perëndisë dhe bijtë e djallit; kushdo që nuk praktikon drejtësinë nuk është nga Perëndia, as ai që nuk do vëllanë e vet.</para>
<para style="p"><verse number="11" style="v"/>Sepse ky është mesazhi që dëgjuat nga fillimi. Ta duam njëri-tjetrin,</para>
<para style="p"><verse number="12" style="v"/>jo sikundër Kaini, i cili ishte nga i ligu dhe vrau vëllanë e vet. Dhe për çfarë arsye e vrau atë? Sepse veprat e tij ishin të liga dhe ato të të vëllait ishin të drejta.</para>
<para style="p"><verse number="13" style="v"/>Mos u çuditni, vëllezër të mi, nëse bota ju urren.</para>
<para style="p"><verse number="14" style="v"/>Ne e dimë se kemi kaluar nga vdekja në jetë, sepse i duam vëllezërit; kush nuk e do vëllanë e vet, mbetet në vdekje.</para>
<para style="p"><verse number="15" style="v"/>Kushdo që urren vëllanë e vet është vrasës; dhe ju e dini se asnjë vrasës nuk ka jetë të përjetshme të qëndrueshme në vete.</para>
<para style="p"><verse number="16" style="v"/>Nga kjo e kemi njohur dashurinë: ai e dha jetën e vet për ne; dhe ne duhet ta japim jetën tonë për vëllezërit.</para>
<para style="p"><verse number="17" style="v"/>Dhe nëse njëri ka të mirat e kësaj bote dhe sheh të vëllanë që është në nevojë dhe e mbyll zemrën e tij, si qëndron në të dashuria e Perëndisë?</para>
<para style="p"><verse number="18" style="v"/>Djema të rinj, të mos duam me fjalë, as me gjuhë, por me vepra dhe në të vërtetë.</para>
<para style="p"><verse number="19" style="v"/>Dhe nga kjo ne dimë se jemi në të vërtetën dhe do t'i bindim zemrat tona para atij;</para>
<para style="p"><verse number="20" style="v"/>sepse, po të na dënojë zemra jonë, Perëndia është më i madh se zemra jonë dhe njeh çdo gjë.</para>
<para style="p"><verse number="21" style="v"/>Shumë të dashur, nëse zemra jonë nuk na dënon, kemi siguri para Perëndisë;</para>
<para style="p"><verse number="22" style="v"/>dhe ç'të kërkojmë, e marrim nga ai, sepse zbatojmë urdhërimet e tij dhe bëjmë gjërat që janë të pëlqyera prej tij.</para>
<para style="p"><verse number="23" style="v"/>Dhe ky është urdhërimi i tij që besojmë në emrin e Birit të tij Jezu Krisht dhe ta duam njëri-tjetrin si na urdhëroi ai.</para>
<para style="p"><verse number="24" style="v"/>Ai që zbaton urdhërimet e tij qëndron në Perëndinë, dhe Ai në të; dhe prej kësaj ne dimë se ai qëndron në ne: nga Fryma që ai na dha.</para>
<chapter number="4" style="c"/>
<para style="p"><verse number="1" style="v"/>Shumë të dashur, mos i besoni çdo fryme, por i vini në provë frymërat për të ditur nëse janë nga Perëndia, sepse shumë profetë të rremë kanë dalë në botë.</para>
<para style="p"><verse number="2" style="v"/>Nga kjo mund të njihni Frymën e Perëndisë: çdo frymë që rrëfen se Jezu Krishti ka ardhur në mish, është nga Perëndia.</para>
<para style="p"><verse number="3" style="v"/>Dhe çdo frymë që nuk rrëfen se Jezu Krishti ka ardhur në mish, nuk është nga Perëndia; dhe kjo është fryma e antikrishtit që, siç e keni dëgjuar se vjen; dhe tashmë është në botë.</para>
<para style="p"><verse number="4" style="v"/>Ju jeni prej Perëndisë, o djem të rinj, dhe i keni mundur ata, sepse ai që është në ju është më i madh se ai që është në botë.</para>
<para style="p"><verse number="5" style="v"/>Ata janë nga bota; prandaj flasin për gjërat e botës dhe bota i dëgjon.</para>
<para style="p"><verse number="6" style="v"/>Ne jemi prej Perëndisë; kush njeh Perëndinë na dëgjon; kush nuk është prej Perëndisë nuk na dëgjon; nga kjo njohim Frymën e së vërtetës dhe frymën e gabimit.</para>
<para style="p"><verse number="7" style="v"/>Shumë të dashur, le ta duam njëri-tjetrin, sepse dashuria është nga Perëndia dhe kushdo që do, ka lindur nga Perëndia dhe e njeh Perëndinë.</para>
<para style="p"><verse number="8" style="v"/>Ai që nuk ka dashuri nuk e ka njohur Perëndinë, sepse Perëndia është dashuri.</para>
<para style="p"><verse number="9" style="v"/>Në këtë është shfaqur dashuria e Perëndisë ndaj nesh, se Perëndia dërgoi Birin e tij të vetëmlindurin në botë që ne të rrojmë nëpërmjet tij.</para>
<para style="p"><verse number="10" style="v"/>Në këtë është dashuria: jo se ne e kemi dashur Perëndinë, por që ai na ka dashur ne dhe dërgoi Birin e tij për shlyerjen e mëkateve tona.</para>
<para style="p"><verse number="11" style="v"/>Shumë të dashur, në qoftë se Perëndia na ka dashur në këtë mënyrë; edhe ne duhet ta duam njëri-tjetrin.</para>
<para style="p"><verse number="12" style="v"/>Askush s'e ka parë ndonjëherë Perëndinë; po ta duam njëri-tjetrin, Perëndia qëndron në ne dhe dashuria e tij është e përsosur në ne.</para>
<para style="p"><verse number="13" style="v"/>Nga kjo ne njohim se qëndrojmë në të dhe ai në ne, sepse ai na ka dhënë nga Fryma e tij.</para>
<para style="p"><verse number="14" style="v"/>Dhe ne pamë dhe dëshmojmë se Ati e dërgoi Birin si Shpëtimtar të botës.</para>
<para style="p"><verse number="15" style="v"/>Ai që rrëfen se Jezusi është Biri i Perëndisë, Perëndia qëndron në të dhe ai në Perëndinë.</para>
<para style="p"><verse number="16" style="v"/>Dhe ne njohëm dhe besuam dashurinë që Perëndia ka për ne. Perëndia është dashuri; dhe ai që qëndron në dashuri qëndron në Perëndinë dhe Perëndia në të.</para>
<para style="p"><verse number="17" style="v"/>Në këtë dashuria u përsos në ne (që të kemi guxim në ditën e gjyqit): sepse sikurse është ai, po kështu jemi edhe ne në këtë botë.</para>
<para style="p"><verse number="18" style="v"/>Në dashuri nuk ka frikë, madje dashuria e përsosur e nxjerr jashtë frikën, sepse frika ka të bëjë me ndëshkimin, dhe ai që ka frikë nuk është i përsosur në dashuri.</para>
<para style="p"><verse number="19" style="v"/>Ne e duam atë, sepse ai na deshi i pari.</para>
<para style="p"><verse number="20" style="v"/>Po të thotë dikush: ''Unë e dua Perëndinë'' dhe urren vëllanë e vet, është gënjeshtar; sepse ai që nuk do vëllanë e vet të cilin e sheh, si mund të dojë Perëndinë, që nuk e sheh?</para>
<para style="p"><verse number="21" style="v"/>Dhe ky është urdhërimi që kemi marrë nga ai: ai që do Perëndinë, të dojë edhe vëllanë e vet.</para>
<chapter number="5" style="c"/>
<para style="p"><verse number="1" style="v"/>Kushdo që beson se Jezusi është Krishti, ka lindur nga Perëndia; dhe kushdo që do atë që e ka ngjizur, do edhe atë që ka qenë ngjizur nga ai.</para>
<para style="p"><verse number="2" style="v"/>Nga kjo ne dimë t'i duam bijtë e Perëndisë: kur duam Perëndinë dhe zbatojmë urdhërimet e tij.</para>
<para style="p"><verse number="3" style="v"/>Sepse kjo është dashuria e Perëndisë: që ne të zbatojmë urdhërimet e tij; dhe urdhërimet e tij nuk janë të rënda.</para>
<para style="p"><verse number="4" style="v"/>Sepse çdo gjë që ka lindur nga Perëndia e mund botën; dhe kjo është fitorja që e mundi botën: besimi ynë.</para>
<para style="p"><verse number="5" style="v"/>Cili është ai që e mund botën, veç se ai që beson se Jezusi është Biri i Perëndisë?</para>
<para style="p"><verse number="6" style="v"/>Ky është ai që erdhi me anë të ujit e gjakut, Jezu Krishti; jo vetëm me anë të ujit, por me anë të ujit e me anë të gjakut. Dhe Fryma është ai që dëshmon, sepse Fryma është e vërteta.</para>
<para style="p"><verse number="7" style="v"/>Sepse tre janë ata që dëshmojnë në qiell: Ati, Fjala dhe Fryma e Shenjtë; dhe këta të tre janë një.</para>
<para style="p"><verse number="8" style="v"/>Edhe tre janë ata që dëshmojnë mbi dhe: Fryma, uji dhe gjaku; dhe këta të tre janë të një mendimi.</para>
<para style="p"><verse number="9" style="v"/>Në qoftë se ne pranojmë dëshminë e njerëzve, dëshmia e Perëndisë është më e madhe, sepse kjo është dëshmia e Perëndisë që ai dha për Birin e tij.</para>
<para style="p"><verse number="10" style="v"/>Ai që beson në Birin e Perëndisë ka këtë dëshmi në vetvete; ai që nuk beson te Perëndia, e ka bërë atë gënjeshtar, sepse nuk i besoi dëshmisë që Perëndia dha për Birin e tij.</para>
<para style="p"><verse number="11" style="v"/>Dhe dëshmia është kjo: Perëndia na dha jetën e përjetshme dhe kjo jetë është në Birin e tij.</para>
<para style="p"><verse number="12" style="v"/>Ai që ka Birin, ka jetën; ai që nuk ka Birin e Perëndisë, nuk ka jetën.</para>
<para style="p"><verse number="13" style="v"/>Jua shkrova këto gjëra juve që besoni në emrin e Birit të Perëndisë, që të dini se keni jetën e përjetshme dhe që të besoni në emrin e Birit të Perëndisë.</para>
<para style="p"><verse number="14" style="v"/>Kjo është siguria që kemi përpara tij: nëse kërkojmë diçka sipas vullnetit të tij, ai na e plotëson:</para>
<para style="p"><verse number="15" style="v"/>Dhe nëse dimë se ai na i plotëson të gjitha ato që i kërkojmë, ne dimë se i kemi ato që i kërkuam atij.</para>
<para style="p"><verse number="16" style="v"/>Në se dikush sheh vëllanë e vet se kryen një mëkat që nuk çon në vdekje, le t'i lutet Perëndisë, dhe ai do t'i japë jetën, atyre që bëjnë mëkat që nuk çon në vdekje. Ka mëkat që çon në vdekje nuk them që ai të lutet për këtë.</para>
<para style="p"><verse number="17" style="v"/>Çdo paudhësi është mëkat; por ka mëkat që nuk çon në vdekje.</para>
<para style="p"><verse number="18" style="v"/>Ne dimë se kushdo që ka lindur nga Perëndia nuk mëkaton; ai që ka lindur nga Perëndia e ruan veten e tij, dhe i ligu nuk e prek atë.</para>
<para style="p"><verse number="19" style="v"/>Ne dimë se jemi nga Perëndia dhe se gjithë bota dergjet në ligësi.</para>
<para style="p"><verse number="20" style="v"/>Por ne dimë se Biri i Perëndisë erdhi dhe na dha të kuptuarit, që ne të njohim atë që është i Vërteti; dhe ne jemi në të Vërtetin, në Birin e tij Jezu Krisht; ky është i vërteti Perëndi dhe jeta e përjetshme.</para>
<para style="p"><verse number="21" style="v"/>Djema, ruani veten nga idhujt.</para>
</usx>