<?xml version="1.0" encoding="UTF-8"?>
<usx version="2.0">
<book code="EPH" style="id">Efesianëve (ALBB)</book>
<para style="h">Efesianëve</para>
<para style="toc1">Efesianëve</para>
<para style="toc2">Efesianëve</para>
<para style="toc3">Eph</para>
<para style="mt1">Efesianëve</para>
<chapter number="1" style="c"/>
<para style="p"><verse number="1" style="v"/>Pali, apostulli i Jezu Krishtit me anë të vullnetit të Perëndisë, shenjtorëve që janë në Efes dhe besimtarëve në Jezu Krishtin:</para>
<para style="p"><verse number="2" style="v"/>Hir dhe paqe qoftë mbi ju prej Perëndisë, Ati ynë, dhe nga Zoti Jezu Krisht.</para>
<para style="p"><verse number="3" style="v"/>I bekuar qoftë Perëndia, Ati i Zotit tonë Jezu Krisht, që na bekoi me çdo bekim frymëror në vendet qiellore në Krishtin,</para>
<para style="p"><verse number="4" style="v"/>sikurse na zgjodhi në të përpara se të themelohej bota, që të jemi të shenjtë dhe të papërlyer përpara tij në dashuri,</para>
<para style="p"><verse number="5" style="v"/>duke na paracaktuar që të birësohemi në veten e tij me anë të Jezu Krishtit, sipas pëlqimit të vullnetit të vet,</para>
<para style="p"><verse number="6" style="v"/>për lëvdim të lavdisë së hirit të tij, me të cilin na bëri të pëlqyer në të dashurin Birin e tij,</para>
<para style="p"><verse number="7" style="v"/>në të cilin kemi shpengimin me anë të gjakut të tij, faljen e mëkateve sipas pasurisë së hirit të tij,</para>
<para style="p"><verse number="8" style="v"/>të cilin e bëri të teprojë ndaj nesh me gjithë urtësinë dhe mençurinë,</para>
<para style="p"><verse number="9" style="v"/>duke bërë të njohur tek ne misterin e vullnetit të tij sipas pëlqimit të tij, që ai e kish përcaktuar me veten e tij,</para>
<para style="p"><verse number="10" style="v"/>që, kur të plotësoheshin kohërat, t'i sillte në një krye të vetëm, në Krishtin, të gjitha gjërat, ato që janë në qiejt dhe ato që janë mbi dhe.</para>
<para style="p"><verse number="11" style="v"/>Në të edhe kemi qenë zgjedhur për një trashëgimi, duke qenë të paracaktuar sipas vendimit të atij që vepron të gjitha sipas këshillës së vullnetit të tij,</para>
<para style="p"><verse number="12" style="v"/>që ne të jemi për lëvdim të lavdisë së tij, ne që shpresuam qysh më parë në Krishtin.</para>
<para style="p"><verse number="13" style="v"/>Në të edhe ju, pasi e dëgjuat fjalën e së vërtetës, ungjillin e shpëtimit tuaj, dhe pasi besuat, u vulosët me Frymën e Shenjtë të premtimit,</para>
<para style="p"><verse number="14" style="v"/>i cili është kapari i trashëgimisë tonë, për shpengimin e plotë të zotërimit të blerë, për lëvdim të lavdisë së tij.</para>
<para style="p"><verse number="15" style="v"/>Prandaj edhe unë, qëkur dëgjova për besimin tuaj në Jezu Krishtin dhe për dashurinë që keni ndaj gjithë shenjtorëve,</para>
<para style="p"><verse number="16" style="v"/>nuk pushoj së falënderuari për ju dhe duke ju kujtuar në lutjet e mia,</para>
<para style="p"><verse number="17" style="v"/>që Perëndia i Zotit tonë Jezu Krisht, Ati i lavdisë, t'ju japë juve Frymën e diturisë dhe të zbulesës, në njohurinë e tij,</para>
<para style="p"><verse number="18" style="v"/>dhe t'u ndriçojë sytë e mendjes suaj, që të dini cila është shpresa e thirrjes së tij dhe cilat janë pasuritë e lavdisë së trashëgimisë së tij në shenjtorët,</para>
<para style="p"><verse number="19" style="v"/>dhe cila është madhështia e jashtëzakonshme e fuqisë së tij ndaj nesh, që besojmë sipas veprimit të forcës së fuqisë së tij,</para>
<para style="p"><verse number="20" style="v"/>të cilën e vuri në veprim në Krishtin, duke e ringjallur prej së vdekurish dhe duke e vënë të ulej në të djathtën e tij në vendet qiellore,</para>
<para style="p"><verse number="21" style="v"/>përmbi çdo principatë, pushtet, fuqi, zotërim dhe çdo emër që përmendet jo vetëm në këtë epokë, por edhe në atë të ardhme,</para>
<para style="p"><verse number="22" style="v"/>dhe vuri çdo gjë nën këmbët e tij, edhe ia dha për krye përmbi çdo gjë kishës,</para>
<para style="p"><verse number="23" style="v"/>e cila është trupi i tij, plotësia i atij që mbush çdo gjë në të gjithë.</para>
<chapter number="2" style="c"/>
<para style="p"><verse number="1" style="v"/>Ai ju dha jetë edhe juve, që ishit të vdekur në faje dhe në mëkate,</para>
<para style="p"><verse number="2" style="v"/>në të cilat keni ecur dikur, sipas ecjes së kësaj bote, sipas prijësit të pushtetit të erës, sipas frymës që vepron tani në bijtë e mosbindjes,</para>
<para style="p"><verse number="3" style="v"/>ndërmjet të cilëve edhe ne dikur jetuam në lakmitë e mishit tonë duke i plotësuar dëshirat e mishit dhe të mendjes, dhe ishim prej natyre bij të zemërimit, ashtu si edhe të tjerët.</para>
<para style="p"><verse number="4" style="v"/>Por Perëndia, që është i pasur në mëshirë, për shkak të dashurisë së tij të madhe me të cilën na deshi,</para>
<para style="p"><verse number="5" style="v"/>edhe atëherë kur ishim të vdekur në faje, na dha jetë me Krishtin (ju jeni të shpëtuar me anë të hirit),</para>
<para style="p"><verse number="6" style="v"/>edhe na ringjalli me të, dhe me të na vuri të rrimë në vendet qiellore në Krishtin Jezus,</para>
<para style="p"><verse number="7" style="v"/>për të treguar në epokat që do të vijnë pasurinë e pamasë të hirit të tij, me anë të mirësisë ndaj nesh në Krishtin Jezus.</para>
<para style="p"><verse number="8" style="v"/>Ju në fakt, jeni të shpëtuar me anë të hirit, nëpërmjet besimit, dhe kjo nuk vjen nga ju, po është dhurata e Perëndisë,</para>
<para style="p"><verse number="9" style="v"/>jo nga veprat, që të mos mburret askush.</para>
<para style="p"><verse number="10" style="v"/>Ne në fakt jemi vepra e tij, e krijuar në Krishtin Jezus për veprat e mira që Perëndia përgatiti që më parë, që ne të ecim në to.</para>
<para style="p"><verse number="11" style="v"/>Prandaj kujtohuni se dikur ju johebrenj në mish, të quajtur të parrethprerë nga ata që e quajnë veten të rrethprerë, sepse të tillë u bënë në mish, nga dora e njeriut,</para>
<para style="p"><verse number="12" style="v"/>ishit në atë kohë pa Krishtin, të huaj në qytetarinë e Izraelit dhe të huaj për besëlidhjen e premtimit, pa pasur shpresë dhe duke qenë pa Perëndi në botë.</para>
<para style="p"><verse number="13" style="v"/>Por tani, në Krishtin Jezus, ju që dikur ishit larg, u afruat me anë të gjakut të Krishtit.</para>
<para style="p"><verse number="14" style="v"/>Ai në fakt, është paqja jonë, ai që ka bërë nga të dy popujt një dhe ka shembur murin e ndarjes,</para>
<para style="p"><verse number="15" style="v"/>duke e prishur armiqësinë në mishin e tij, ligjin e urdhërimeve të përftuar nga porosi, për të krijuar në vetvete nga dy një njeri të ri, duke bërë paqen,</para>
<para style="p"><verse number="16" style="v"/>dhe për t'i pajtuar të dy me Perëndinë në një trup të vetëm me anë të kryqit, mbasi vrau armiqësinë në vetvete.</para>
<para style="p"><verse number="17" style="v"/>Dhe ai erdhi për t'ju shpallur paqen, juve që ishit larg dhe atyre që ishin afër,</para>
<para style="p"><verse number="18" style="v"/>sepse përmes tij që të dy kemi hyrje tek Ati nëpër një Frymë të vetme.</para>
<para style="p"><verse number="19" style="v"/>Ju, pra, nuk jeni më të huaj, as bujtës, por bashkëqytetarë të shenjtorëve dhe pjesëtarë të familjes së Perëndisë,</para>
<para style="p"><verse number="20" style="v"/>të ndërtuar mbi themelin e apostujve dhe të profetëve, duke qenë Jezu Krishti vetë guri i qoshes,</para>
<para style="p"><verse number="21" style="v"/>mbi të cilin gjithë ndërtesa, e lidhur mirë, rritet për të qenë një tempull i shenjtë në Zotin,</para>
<para style="p"><verse number="22" style="v"/>në të cilin edhe ju jeni bashkëndërtuar për të qenë një banesë e Perëndisë në Frymë.</para>
<chapter number="3" style="c"/>
<para style="p"><verse number="1" style="v"/>Për këtë arsye unë, Pali, jam i burgosuri i Jezu Krishtit për ju johebrenjtë,</para>
<para style="p"><verse number="2" style="v"/>dhe nëse keni dëgjuar për dhënien e hirit të Perëndisë, që më është besuar për ju;</para>
<para style="p"><verse number="3" style="v"/>se si, me zbulesë, ai ma bëri të njohur misterin, sikurse ju shkrova më përpara me pak fjalë.</para>
<para style="p"><verse number="4" style="v"/>Duke i lexuar këto, ju mund të kuptoni cila është inteligjenca ime në misterin e Krishtit,</para>
<para style="p"><verse number="5" style="v"/>që nuk iu bë i njohur në epokat e tjera bijve të njerëzve, ashtu si iu zbulua tani apostujve të shenjtë dhe profetëve të tij me anë të Frymës,</para>
<para style="p"><verse number="6" style="v"/>që johebrenjtë të jenë bashkëtrashëgimtarë të të njëjtit trup dhe bashkëpjesëtarë të premtimit të tij në Krishtin nëpërmjet ungjillit,</para>
<para style="p"><verse number="7" style="v"/>shërbenjës i të cilit u bëra, sipas dhuntisë së hirit të Perëndisë që m'u dha në sajë të fuqisë së tij.</para>
<para style="p"><verse number="8" style="v"/>Mua, më të voglit nga të gjithë shenjtorët, m'u dha ky hir për të shpallur midis johebrenjve pasuritë e papërshkrueshme të Krishtit,</para>
<para style="p"><verse number="9" style="v"/>dhe për t'u manifestuar të gjithëve pjesëmarrjen e misterit, i cili nga epokat më të lashta qe fshehur në Perëndinë, i cili krijoi të gjitha gjërat nëpërmjet Jezu Krishtit;</para>
<para style="p"><verse number="10" style="v"/>që nëpërmjet kishës, në kohën e tashme u manifestohej principatave dhe pushteteve, në vendet qiellore, dituria e shumëllojshme e Perëndisë,</para>
<para style="p"><verse number="11" style="v"/>sipas qëllimit të përjetshëm që ai kreu në Krishtin Jezus, Zotin tonë,</para>
<para style="p"><verse number="12" style="v"/>në të cilin kemi lirinë dhe hyrjen te Perëndia në mirëbesimin nëpërmjet besimit në të.</para>
<para style="p"><verse number="13" style="v"/>Për këtë arsye ju lutem që të mos dekurajoheni për shkak të mundimeve të mia që vuaj për ju, e cila është lavdia juaj.</para>
<para style="p"><verse number="14" style="v"/>Për këtë arsye unë po i ul gjunjët e mi përpara Atit të Zotit tonë Jezu Krisht,</para>
<para style="p"><verse number="15" style="v"/>nga i cili merr emër çdo familje në qiejt dhe mbi tokë,</para>
<para style="p"><verse number="16" style="v"/>që t'ju japë, sipas pasurisë së lavdisë së vet, të forcoheni me fuqi nëpërmjet Frymës të tij në njeriun e brendshëm,</para>
<para style="p"><verse number="17" style="v"/>që Krishti të banojë në zemrat tuaja me anë të besimit,</para>
<para style="p"><verse number="18" style="v"/>që, të rrënjosur dhe të themeluar në dashuri, të mund të kuptoni me të gjithë shenjtorët cila është gjerësia, gjatësia, thellësia dhe lartësia,</para>
<para style="p"><verse number="19" style="v"/>dhe ta njihni dashurinë e Krishtit që tejkalon çdo njohuri, që të mbusheni me tërë plotësinë e Perëndisë.</para>
<para style="p"><verse number="20" style="v"/>Tani atij që, sipas fuqisë që vepron në ne, mund të bëjë jashtë mase më tepër nga sa kërkojmë ose mendojmë,</para>
<para style="p"><verse number="21" style="v"/>atij i qoftë lavdia në kishën në Krishtin Jezus për të gjitha brezat, në jetë të jetëve. Amen.</para>
<chapter number="4" style="c"/>
<para style="p"><verse number="1" style="v"/>Unë, pra, i burgosuri për Zotin, ju bëj thirrje që të ecni denjësisht sipas thirrjes për të cilën u thirrët,</para>
<para style="p"><verse number="2" style="v"/>me çdo përulësi e zemërbutësi, me durim, duke e duruar njëri-tjetrin në dashuri,</para>
<para style="p"><verse number="3" style="v"/>duke u përpjekur të ruani unitetin e Frymës në lidhjen e paqes.</para>
<para style="p"><verse number="4" style="v"/>Është një trup i vetëm dhe një Frym i vetëm, sikurse ju u thirrët në shpresën e vetme të thirrjes suaj.</para>
<para style="p"><verse number="5" style="v"/>Është një Zot i vetëm, një besim i vetëm, një pagëzim i vetëm,</para>
<para style="p"><verse number="6" style="v"/>një Perëndi i vetëm dhe Atë i të gjithëve, që është përmbi të gjithë, në mes të të gjithëve dhe në ju të gjithë.</para>
<para style="p"><verse number="7" style="v"/>Po secilit nga ne iu dha hiri sipas masës së dhuntisë së Krishtit.</para>
<para style="p"><verse number="8" style="v"/>Për ç'ka Shkrimi thotë: ''Kur ai u ngjit lart, ai e burgosi burgosjen dhe u dha dhurata njerëzve''.</para>
<para style="p"><verse number="9" style="v"/>Tani kjo: ''Ai u ngjit'', ç'do të thotë tjetër përveçse ai më parë edhe kishte zbritur në pjesët më të ulëta të dheut?</para>
<para style="p"><verse number="10" style="v"/>Ai që zbriti është po ai që edhe u ngjit përmbi të gjithë qiejt, për të përmbushur të gjitha gjërat.</para>
<para style="p"><verse number="11" style="v"/>Dhe ai vetë i dha disa si apostuj, të tjerë si profetë, të tjerë si ungjilltarë dhe të tjerë si barinj e mësues,</para>
<para style="p"><verse number="12" style="v"/>për përsosjen e shenjtorëve, për veprën e shërbimit dhe për ndërtimin e trupit të Krishtit,</para>
<para style="p"><verse number="13" style="v"/>derisa të arrijmë të gjithë te uniteti i besimit dhe të njohjes së Birit të Perëndisë, te një njeri i përsosur, në masën e shtatit të plotësisë së Krishtit,</para>
<para style="p"><verse number="14" style="v"/>që të mos jemi më foshnja, të lëkundur dhe të transportuar nga çdo erë e doktrinës, nga mashtrimi i njerëzve, nga dinakëria e tyre nëpërmjet gënjeshtrave të gabimit,</para>
<para style="p"><verse number="15" style="v"/>por, duke thënë të vërtetën me dashuri, të rritemi në çdo gjë drejt atij që është kreu, Krishti.</para>
<para style="p"><verse number="16" style="v"/>Prej të cilit gjithë trupi, i lidhur mirë dhe i bashkuar, me anë të kontributit që jep çdo gjymtyrë dhe sipas forcës së çdo pjese të veçantë, shkakton rritjen e trupit, për ndërtimin e vetes së tij në dashuri.</para>
<para style="p"><verse number="17" style="v"/>Këtë, pra, po dëshmoj në Zotin: të mos ecni më si po ecin ende johebrenjtë e tjerë, në kotësinë e mendjes së tyre,</para>
<para style="p"><verse number="18" style="v"/>të errësuar në mendje, të shkëputur nga jeta e Perëndisë, për shkak të padijes që është në ta dhe ngurtësimit të zemrës së tyre.</para>
<para style="p"><verse number="19" style="v"/>Ata, duke u bërë të pandjeshëm, e dhanë veten në shthurje, duke kryer çdo papastërti me lakmi të pangopur.</para>
<para style="p"><verse number="20" style="v"/>Por ju nuk e keni njohur kështu Krishtin,</para>
<para style="p"><verse number="21" style="v"/>në qoftë se e keni dëgjuar atë dhe keni qenë të mësuar në të sipas së vërtetës që është në Jezusin,</para>
<para style="p"><verse number="22" style="v"/>që të zhvisheni, për sa i takon sjelljes së mëparshme, nga njeriu i vjetër që korruptohet me anë të lakmive të gënjeshtrës,</para>
<para style="p"><verse number="23" style="v"/>dhe të përtëriteni në frymën e mendjes suaj</para>
<para style="p"><verse number="24" style="v"/>dhe të visheni me njeriun e ri, të krijuar sipas Perëndisë në drejtësinë dhe shenjtërinë e së vërtetës.</para>
<para style="p"><verse number="25" style="v"/>Prandaj, duke e lënë mënjanë gënjeshtrën, secili t'i thotë të vërtetën të afërmit të vet, sepse jemi gjymtyrë, njëri me tjetrin.</para>
<para style="p"><verse number="26" style="v"/>Zemërohuni dhe mos mëkatoni; dielli të mos perëndojë mbi inatin tuaj;</para>
<para style="p"><verse number="27" style="v"/>dhe mos i jepni vend djallit.</para>
<para style="p"><verse number="28" style="v"/>Ai që vidhte, le të mos vjedhë më, por më tepër të mundohet duke bërë ndonjë punë të mirë me duart e veta, që të ketë t'i japë diçka atij që ka nevojë.</para>
<para style="p"><verse number="29" style="v"/>Asnjë fjalë e keqe le të mos dalë nga goja juaj, por ajo që është e mirë për ndërtimin, sipas nevojës, që t'u japë hir atyre që dëgjojnë.</para>
<para style="p"><verse number="30" style="v"/>Dhe mos e trishtoni Frymën e Shenjtë të Perëndisë, me të cilin u vulosët për ditën e shpengimit.</para>
<para style="p"><verse number="31" style="v"/>Le të flaket larg jush çdo hidhërim, zemërim, inat, trazirë dhe shpifje me çdo ligësi.</para>
<para style="p"><verse number="32" style="v"/>Por jini të mirë dhe të mëshirshëm njëri me tjetrin, duke e falur njëri-tjetrin, sikurse edhe Perëndia ju ka falur në Krishtin.</para>
<chapter number="5" style="c"/>
<para style="p"><verse number="1" style="v"/>Bëhuni pra imitues të Perëndisë, si bij shumë të dashur,</para>
<para style="p"><verse number="2" style="v"/>edhe ecni në dashuri, sikurse edhe Krishti na deshi dhe e dha veten e tij për ne, si ofertë e flijim Perëndisë, si një parfum erëmirë.</para>
<para style="p"><verse number="3" style="v"/>Por, ashtu si u ka hije shenjtorëve, as kurvëria, as ndonjë papastërti, as kurnacëri të mos zihet në gojë midis jush;</para>
<para style="p"><verse number="4" style="v"/>as pandershmëri, as të folur pa mend e të përqeshur, të cilat nuk kanë hije, por më tepër të ketë falënderime.</para>
<para style="p"><verse number="5" style="v"/>Të dini në fakt këtë: asnjë kurvar, ose i ndyrë ose kurnac, i cili është idhujtar, nuk ka ndonjë trashëgim në mbretërinë e Krishtit dhe të Perëndisë.</para>
<para style="p"><verse number="6" style="v"/>Askush të mos ju gënjejë me fjalë të kota, sepse, për shkak të këtyre gjërave, vjen zemërimi i Perëndisë mbi bijtë e mosbindjes.</para>
<para style="p"><verse number="7" style="v"/>Mos jini, pra, shokë me ta.</para>
<para style="p"><verse number="8" style="v"/>Sepse dikur ishit errësirë, por tani jeni dritë në Zotin; ecni, pra, si bij të dritës,</para>
<para style="p"><verse number="9" style="v"/>sepse fryti i Frymës konsiston në gjithçka që është mirësi, drejtësi dhe të vërtetë,</para>
<para style="p"><verse number="10" style="v"/>duke provuar çfarë është e pranueshme për Perëndinë.</para>
<para style="p"><verse number="11" style="v"/>Dhe mos merrni pjesë në punët e pafrytshme të errësirës, por më tepër t'i qortoni,</para>
<para style="p"><verse number="12" style="v"/>sepse ato që bëjnë ata në fshehtësi, është turp edhe të thuhen.</para>
<para style="p"><verse number="13" style="v"/>Kurse të gjitha gjërat, kur dalin në dritë, bëhen të dukshme, sepse çdo gjë që shfaqet është dritë.</para>
<para style="p"><verse number="14" style="v"/>Prandaj Shkrimi thotë: ''Zgjohu, ti që fle, dhe ringjallu prej së vdekurish, dhe Krishti do të shndrisë mbi ty''.</para>
<para style="p"><verse number="15" style="v"/>Kujdesuni, pra, që të ecni me kujdes dhe jo si të marrët, por si të mençurit,</para>
<para style="p"><verse number="16" style="v"/>duke e shfrytëzuar kohën, sepse ditët janë të mbrapshta.</para>
<para style="p"><verse number="17" style="v"/>Prandaj mos u bëni të pakujdesshëm, por kuptoni cili është vullneti i Zotit.</para>
<para style="p"><verse number="18" style="v"/>Dhe mos u dehni me verë, në të cilën ka shthurje, por mbushuni me Frymë,</para>
<para style="p"><verse number="19" style="v"/>duke i folur njëri-tjetrit me psalme, himne dhe këngë frymërore, duke kënduar dhe duke lavdëruar Zotin me zemrën tuaj,</para>
<para style="p"><verse number="20" style="v"/>duke e falënderuar vazhdimisht për çdo gjë Perëndinë dhe Atin, në emër të Zotit tonë Jezu Krisht;</para>
<para style="p"><verse number="21" style="v"/>nënshtrohuni njëri-tjetrit në druajtjen e Krishtit!</para>
<para style="p"><verse number="22" style="v"/>Ju, gratë, nënshtrohuni burrave tuaj porsi Zotit,</para>
<para style="p"><verse number="23" style="v"/>sepse burri është kreu i gruas, sikurse edhe Krishti është kreu i kishës, dhe ai vetë është Shpëtimtari i trupit.</para>
<para style="p"><verse number="24" style="v"/>Ashtu si kisha i është nënshtruar Krishtit, kështu gratë duhet t'i nënshtrohen burrave të tyre në çdo gjë.</para>
<para style="p"><verse number="25" style="v"/>Ju, burra, t'i doni gratë tuaja, sikurse edhe Krishti ka dashur kishën dhe e ka dhënë veten e vet për të,</para>
<para style="p"><verse number="26" style="v"/>që ta shenjtërojë, pasi e pastroi me larjen e ujit me anë të fjalës,</para>
<para style="p"><verse number="27" style="v"/>që ta nxjerrë atë përpara vetes të lavdishme, pa njolla a rrudha a ndonjë gjë të tillë, por që të jetë e shenjtë dhe e paqortueshme.</para>
<para style="p"><verse number="28" style="v"/>Kështu burrat duhet t'i duan gratë e veta porsi trupat e tyre; kush do gruan e vet do vetveten.</para>
<para style="p"><verse number="29" style="v"/>Sepse askush nuk urreu mishin e vet, por e ushqen dhe kujdeset me butësi për të, sikurse edhe Zoti bën me kishën,</para>
<para style="p"><verse number="30" style="v"/>sepse ne jemi gjymtyrë të trupit të tij, të mishit të tij dhe të kockave të tij.</para>
<para style="p"><verse number="31" style="v"/>''Prandaj njeriu do të lërë babanë e vet dhe nënën e vet dhe do të bashkohet me gruan e vet, dhe të dy do të bëhen një mish i vetëm''.</para>
<para style="p"><verse number="32" style="v"/>Ky mister është i madh; tani unë e them në lidhjen me Krishtin dhe me kishën.</para>
<para style="p"><verse number="33" style="v"/>Por secili nga ju kështu ta dojë gruan e vet sikurse e do veten e vet; dhe po kështu gruaja ta respektojë burrin.</para>
<chapter number="6" style="c"/>
<para style="p"><verse number="1" style="v"/>Fëmijë, binduni prindërve tuaj në Zotin, sepse kjo është e drejtë.</para>
<para style="p"><verse number="2" style="v"/>''Ndero babanë tënd dhe nënën tënde'' ky është urdhërimi i parë me premtim,''</para>
<para style="p"><verse number="3" style="v"/>që ti të jesh mirë dhe të jetosh gjatë mbi dhe''.</para>
<para style="p"><verse number="4" style="v"/>Dhe ju, etër, mos provokoni për zemërim fëmijët tuaj, por i edukoni në disiplinë dhe në këshillë të Zotit.</para>
<para style="p"><verse number="5" style="v"/>Ju, shërbëtorë, bindjuni zotërinjve tuaj sipas mishit me druajtje dhe dridhje, në thjeshtësinë e zemrës suaj, porsi Krishtit,</para>
<para style="p"><verse number="6" style="v"/>duke mos shërbyer për sy e faqe, si ata që duan t'u pëlqejnë njerëzve, por si shërbëtorë të Krishtit, duke bërë vullnetin e Perëndisë me zemër,</para>
<para style="p"><verse number="7" style="v"/>duke shërbyer me dashuri si për Krishtin dhe jo si për njerëzit,</para>
<para style="p"><verse number="8" style="v"/>duke ditur se gjithsecili, qoftë skllav apo i lirë, po të bëjë të mirën, do të marrë shpërblimin nga Zoti.</para>
<para style="p"><verse number="9" style="v"/>Dhe ju, zotërinj, bëni po kështu ndaj tyre, duke i lënë kërcënimet, duke ditur që i tyre dhe juaji Zot është në qiell dhe se tek ai nuk ka asnjë anësi.</para>
<para style="p"><verse number="10" style="v"/>Për çfarë mbetet, vëllezërit e mi, forcohuni në Zotin dhe në forcën e fuqisë së tij.</para>
<para style="p"><verse number="11" style="v"/>Vishni gjithë armatimin e Perëndisë që të mund të qëndroni kundër kurtheve të djallit,</para>
<para style="p"><verse number="12" style="v"/>sepse beteja jonë nuk është kundër gjakut dhe mishit, por kundër principatave, kundër pushteteve, kundër sunduesve të botës së errësirës të kësaj epoke, kundër frymërave të mbrapshta në vendet qiellore.</para>
<para style="p"><verse number="13" style="v"/>Prandaj merreni të gjithë armatimin e Perëndisë, që të mund të rezistoni në ditën e mbrapshtë dhe të mbeteni më këmbë pasi t'i keni kryer çdo gjë.</para>
<para style="p"><verse number="14" style="v"/>Qëndroni, pra, të fortë, duke patur në ijë brezin e së vërtetës, të veshur me parzmoren e drejtësisë,</para>
<para style="p"><verse number="15" style="v"/>dhe duke mbathur këmbët me gatishmërinë e ungjillit të paqes,</para>
<para style="p"><verse number="16" style="v"/>mbi të gjitha, duke marrë mburojën e besimit, me të cilën mund të shuani të gjitha shigjetat e zjarrta të të ligut.</para>
<para style="p"><verse number="17" style="v"/>Merrni edhe përkrenaren e shpëtimit dhe shpatën e Frymës, që është fjala e Perëndisë,</para>
<para style="p"><verse number="18" style="v"/>duke u lutur në çdo kohë dhe me çdo lloj lutjeje dhe përgjërimi në Frymën, duke ndenjur zgjuar për këtë qëllim me çdo ngulmim dhe lutje për të gjithë shenjtorët,</para>
<para style="p"><verse number="19" style="v"/>dhe edhe për mua, që kur të hap gojën time, të më jepet të flas me guxim për ta bërë të njohur misterin e ungjillit,</para>
<para style="p"><verse number="20" style="v"/>për të cilin jam i dërguari në pranga, që të mund të shpall me guxim, siç e kam për detyrë.</para>
<para style="p"><verse number="21" style="v"/>Por, që ta dini edhe ju si jam dhe çfarë bëj, Tikiku, vëllai i dashur dhe shërbenjësi besnik në Zotin, do t'ju informojë për të gjitha;</para>
<para style="p"><verse number="22" style="v"/>të cilin pikërisht për këtë qëllim po ju kam dërguar, që të jeni në dijeni të gjendjes sonë dhe të ngushëllojë zemrat tuaja.</para>
<para style="p"><verse number="23" style="v"/>Paqe vëllezërve dhe dashuri me besim nga Perëndia Ati dhe nga Zoti Jezu Krisht.</para>
<para style="p"><verse number="24" style="v"/>Hiri qoftë me të gjithë ata që duan Zotin tonë Jezu Krisht me sinqeritet.</para>
</usx>