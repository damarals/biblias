<?xml version="1.0" encoding="UTF-8"?>
<usx version="2.0">
<book code="MRK" style="id">Marku (ALBB)</book>
<para style="h">Marku</para>
<para style="toc1">Marku</para>
<para style="toc2">Marku</para>
<para style="toc3">Mark</para>
<para style="mt1">Marku</para>
<chapter number="1" style="c"/>
<para style="p"><verse number="1" style="v"/>Fillimi i Ungjillit të Jezu Krishtit, Birit të Perëndisë.</para>
<para style="p"><verse number="2" style="v"/>Ashtu si është shkruar tek profetët: ''Ja, unë po dërgoj lajmëtarin tim para fytyrës tënde, i cili do të përgatit udhën tënde përpara teje.</para>
<para style="p"><verse number="3" style="v"/>Ka një zë që bërtet në shkretëtirë: "Përgatitni udhën e Zotit, drejtoni shtigjet e tij"''.</para>
<para style="p"><verse number="4" style="v"/>Gjoni erdhi në shkretëtirë duke pagëzuar dhe duke predikuar një pagëzim pendese për faljen e mëkateve.</para>
<para style="p"><verse number="5" style="v"/>Dhe gjithë vendi i Judës dhe ata nga Jeruzalemi shkonin tek ai, dhe pagëzoheshin të gjithë nga ai në lumin Jordan, duke rrëfyer mëkatet e tyre.</para>
<para style="p"><verse number="6" style="v"/>Por Gjoni ishte i veshur me lesh deveje, mbante një brez lëkure përreth ijëve dhe ushqehej me karkaleca dhe me mjaltë të egër.</para>
<para style="p"><verse number="7" style="v"/>Ai predikonte duke thënë: ''Pas meje po vjen një që është më i fortë se unë. Unë nuk jam i denjë as të ulem para tij për t'i zgjidhur rripat e sandaleve të tij.</para>
<para style="p"><verse number="8" style="v"/>Unë ju pagëzova me ujë, ndërsa ai do t'ju pagëzojë me Frymën e Shenjtë''.</para>
<para style="p"><verse number="9" style="v"/>Dhe ndodhi në ato ditë që Jezusi erdhi nga Nazareti i Galilesë dhe u pagëzua nga Gjoni në Jordan.</para>
<para style="p"><verse number="10" style="v"/>Dhe menjëherë, kur po dilte nga uji, pa se qiejt po hapeshin dhe Fryma po zbriste mbi të si një pëllumb.</para>
<para style="p"><verse number="11" style="v"/>Dhe një zë erdhi nga qielli: ''Ti je Biri im i dashur në të cilin jam kënaqur.</para>
<para style="p"><verse number="12" style="v"/>Fill pas kësaj, Fryma e Shenjtë e çoi në shkretëtirë;</para>
<para style="p"><verse number="13" style="v"/>dhe qëndroi në shkretëtirë dyzet ditë, i tunduar nga Satani. Ishte bashkë me bishat dhe engjëjt i shërbenin.</para>
<para style="p"><verse number="14" style="v"/>Dhe mbasi e burgosën Gjonin, Jezusi erdhi në Galile duke predikuar ungjillin e mbretërisë së Perëndisë,</para>
<para style="p"><verse number="15" style="v"/>dhe duke thënë: ''U mbush koha dhe mbretëria e Perëndisë është afër. Pendohuni dhe besoni ungjillin''.</para>
<para style="p"><verse number="16" style="v"/>Ndërsa po kalonte gjatë bregut të detit të Galilesë, ai pa Simonin dhe Andrean, vëllanë e tij, të cilët po hidhnin rrjetën në det sepse ishin peshkatarë.</para>
<para style="p"><verse number="17" style="v"/>Dhe Jezusi u tha atyre: ''Ndiqmëni dhe unë do t'ju bëj peshkatarë njerëzish''.</para>
<para style="p"><verse number="18" style="v"/>Dhe ata i lanë menjëherë rrjetat dhe e ndoqën.</para>
<para style="p"><verse number="19" style="v"/>Mbasi eci edhe pak, pa Jakobin, bir in e Zebedeut dhe Gjonin, vëllanë e tij, të cilët ndreqnin rrjetat e tyre në barkë.</para>
<para style="p"><verse number="20" style="v"/>Dhe i thirri menjëherë; dhe ata e lanë atin e tyre Zebedeun në barkë me mëditësit dhe e ndoqën.</para>
<para style="p"><verse number="21" style="v"/>Pastaj hynë në Kapernaum dhe menjëherë, ditën e shtunë, ai hyri në sinagogë dhe i mësonte njerëzit.</para>
<para style="p"><verse number="22" style="v"/>Dhe njerëzit habiteshin nga doktrina e tij, sepse ai i mësonte si një që ka pushtet dhe jo si skribët.</para>
<para style="p"><verse number="23" style="v"/>Atëherë në sinagogën e tyre ishte një njeri i pushtuar nga një frymë e ndyrë, i cili filloi të bërtasë,</para>
<para style="p"><verse number="24" style="v"/>duke thënë: ''Ç'ka midis nesh dhe teje, o Jezus Nazareas? A erdhe të na shkatërrosh? Unë e di kush je: I Shenjti i Perëndisë''.</para>
<para style="p"><verse number="25" style="v"/>Por Jezusi e qortoi duke thënë: ''Hesht dhe dil prej tij!''.</para>
<para style="p"><verse number="26" style="v"/>Dhe fryma e ndyrë, mbasi e sfiliti, dhe duke lëshuar një britmë të madhe doli prej tij.</para>
<para style="p"><verse number="27" style="v"/>Dhe të gjithë u mahnitën aq shumë sa pyesnin njëri-tjetrin duke thënë: ''Vallë ç'është kjo? Çfarë doktrinë e re qenka kjo? Ky i urdhëruaka me autoritet edhe frymërat e ndyra, dhe ata i binden''.</para>
<para style="p"><verse number="28" style="v"/>Dhe fama e tij u përhap menjëherë në mbarë krahinën përreth Galilesë.</para>
<para style="p"><verse number="29" style="v"/>Sapo dolën nga sinagoga, erdhën në shtëpinë e Simonit dhe të Andreas, me Jakobin dhe Gjonin.</para>
<para style="p"><verse number="30" style="v"/>Vjehrra e Simonit ishte në shtrat me ethe dhe ata menjëherë i folën për të.</para>
<para style="p"><verse number="31" style="v"/>Atëherë ai u afrua, e kapi për dore dhe e ngriti. Menjëherë ethet e lanë dhe ajo nisi t'u shërbejë.</para>
<para style="p"><verse number="32" style="v"/>Në mbrëmje, pas perëndimit të diellit, i prunë të gjithë të sëmurët dhe të demonizuarit.</para>
<para style="p"><verse number="33" style="v"/>Dhe gjithë qyteti ishte mbledhur përpara derës.</para>
<para style="p"><verse number="34" style="v"/>Ai shëroi shumë, që lëngonin nga sëmundje të ndryshme, dhe dëboi shumë demonë; dhe nuk i lejoi demonët të flasin, sepse ata e njihnin.</para>
<para style="p"><verse number="35" style="v"/>Pastaj, të nesërmen në mëngjes, kur ende ishte shumë errët, Jezusi u ngrit, doli dhe shkoi në një vend të vetmuar dhe atje u lut.</para>
<para style="p"><verse number="36" style="v"/>Dhe Simoni dhe ata që ishin me të e kërkonin.</para>
<para style="p"><verse number="37" style="v"/>Dhe, kur e gjetën, i thanë: ''Të gjithë po të kërkojnë!''.</para>
<para style="p"><verse number="38" style="v"/>Dhe ai u tha atyre: ''Lë të shkojmë në fshatrat e afërm që të predikoj edhe atje, sepse për këtë kam ardhur''.</para>
<para style="p"><verse number="39" style="v"/>Dhe ai e përshkoi gjithë Galilenë duke predikuar nëpër sinagogat e tyre dhe duke dëbuar demonët.</para>
<para style="p"><verse number="40" style="v"/>Dhe erdhi tek ai një lebros i cili, duke iu lutur, ra në gjunjë dhe i tha: ''Po të duash, ti mund të më pastrosh''.</para>
<para style="p"><verse number="41" style="v"/>Dhe Jezusi, duke e mëshiruar, shtriu dorën, e preku dhe i tha: ''Po, e dua, qofsh pastruar!''.</para>
<para style="p"><verse number="42" style="v"/>Dhe, posa tha këto, menjëherë lebra e la dhe u shërua.</para>
<para style="p"><verse number="43" style="v"/>Pastaj, mbasi e paralajmëroi rreptësisht, menjëherë e largoi,</para>
<para style="p"><verse number="44" style="v"/>duke i thënë: ''Ruhu se i tregon gjë ndokujt, por shko, paraqitu te prifti dhe ofro për pastrimin tënd sa ka urdhëruar Moisiu, si dëshmi për ta''.</para>
<para style="p"><verse number="45" style="v"/>Por ai, sapo doli, filloi ta shpallë dhe ta përhapë fort faktin, sa që Jezusi nuk mund të hynte më publikisht në qytet, por qëndronte përjashta nëpër vende të vetmuara; dhe nga çdo anë vinin tek ai.</para>
<chapter number="2" style="c"/>
<para style="p"><verse number="1" style="v"/>Pas disa ditësh, ai erdhi përsëri në Kapernaum dhe u mor vesh se ai gjendej në shtëpi;</para>
<para style="p"><verse number="2" style="v"/>dhe menjëherë u mblodhën aq shumë njerëz, sa nuk gjeje më vend as përpara derës; dhe ai u predikonte Fjalën.</para>
<para style="p"><verse number="3" style="v"/>Atëherë i erdhën disa që i paraqitën një të paralizuar, që po e bartnin katër vetë.</para>
<para style="p"><verse number="4" style="v"/>Por, duke qenë se nuk mund t'i afroheshin për shkak të turmës, zbuluan çatinë në vendin ku ndodhej Jezusi dhe, mbasi hapën një vrimë, e lëshuan vigun mbi të cilin rrinte shtrirë i paralizuari.</para>
<para style="p"><verse number="5" style="v"/>Jezusi, kur pa besimin e tyre, i tha të paralizuarit: ''O bir, mëkatet e tua të janë falur!''.</para>
<para style="p"><verse number="6" style="v"/>Por aty po rrinin ulur disa skribë, të cilët, në zemër të vet, po mendonin:</para>
<para style="p"><verse number="7" style="v"/>''Pse vallë ky po flet blasfemi. Kush mund të falë mëkatet, veç Perëndisë vetë?''.</para>
<para style="p"><verse number="8" style="v"/>Por Jezusi, i cili menjëherë kuptoi në frymën e vet se ata po i mendonin këto gjëra në veten e tyre, u tha atyre: ''Pse i mendoni këto gjëra në zemrat tuaja?</para>
<para style="p"><verse number="9" style="v"/>Çfarë është më lehtë: t'i thuash të paralizuarit: "Mëkatet e tua të janë falur", apo t'i thuash: "Çohu, merre vigun tënd dhe ec"?</para>
<para style="p"><verse number="10" style="v"/>Dhe tani, që ta dini se Biri i njeriut ka pushtet të falë mëkatet mbi dhe,</para>
<para style="p"><verse number="11" style="v"/>unë po të them (i tha të paralizuarit): Çohu, merre vigun tënd dhe shko në shtëpinë tënde!"''.</para>
<para style="p"><verse number="12" style="v"/>Dhe ai u ngrit menjëherë, mori vigun e vet dhe doli përjashta në praninë e të gjithëve dhe kështu të gjithë u habitën dhe lëvduan Perëndinë duke thënë: ''Një gjë të tillë s'e kemi parë kurrë!''.</para>
<para style="p"><verse number="13" style="v"/>Jezusi doli përsëri gjatë bregut të detit dhe gjithë turma erdhi tek ai dhe ai e mësonte.</para>
<para style="p"><verse number="14" style="v"/>Duke kaluar, pa Levin, birin e Alfeut, i cili qe ulur në vendin e tatimeve, dhe i tha: ''Ndiqmë!''. Ai u ngrit dhe e ndoqi.</para>
<para style="p"><verse number="15" style="v"/>Dhe ndodhi që, kur Jezusi ishte në tryezë në shtëpinë e Levit, shumë tagrambledhës dhe mëkatarë u ulën në tryezë me Jezusin dhe me dishepujt e tij; në fakt ishin shumë ata që e ndiqnin.</para>
<para style="p"><verse number="16" style="v"/>Atëherë skribët dhe farisenjtë, duke e parë se po hante me tagrambledhës dhe me mëkatarë, u thanë dishepujve të tij: ''Qysh ha dhe pi ai bashkë me tagrambledhës e me mëkatarë?''.</para>
<para style="p"><verse number="17" style="v"/>Dhe Jezusi, kur e dëgjoi, u tha atyre: ''Nuk janë të shëndoshet që kanë nevojë për mjekun, por të sëmurët; unë nuk erdha për të thirrur të drejtët, por mëkatarët për pendim.</para>
<para style="p"><verse number="18" style="v"/>Atëherë dishepujt e Gjonit dhe ata të farisenjve po agjëronin. Ata erdhën te Jezusi dhe i thanë: ''Përse dishepujt e Gjonit dhe ata të farisenjve agjërojnë, kurse dishepujt e tu nuk agjërojnë?''.</para>
<para style="p"><verse number="19" style="v"/>Dhe Jezusi u përgjigj atyre: ''Vallë a mund të agjërojnë dasmorët, ndërsa dhëndri është me ta? Për sa kohë kanë më vete dhëndrin, nuk mund të agjërojnë!</para>
<para style="p"><verse number="20" style="v"/>Por do të vijnë ditët kur do t'u merret dhëndri dhe atëherë, në ato ditë, ata do të agjërojnë.</para>
<para style="p"><verse number="21" style="v"/>Askush nuk qep një copë stof të ri mbi një rrobë të vjetër, përndryshe copa e re e shkul gjithë arnesën dhe shqyerja bëhet më keq.</para>
<para style="p"><verse number="22" style="v"/>Po ashtu askush nuk shtie verë të re në kacekë të vjetër, përndryshe vera e re i prish kacekët, vera derdhet dhe kacekët shkojnë dëm; porse vera e re duhet shtënë në kacekë të rinj''.</para>
<para style="p"><verse number="23" style="v"/>Por ndodhi që një ditë të shtunë ai po kalonte nëpër ara dhe dishepujt e tij, duke kaluar, filluan të këpusin kallinj.</para>
<para style="p"><verse number="24" style="v"/>Dhe farisenjtë i thanë: ''Shih, përse po bëjnë atë që nuk është e ligjshme ditën e shtunë?''.</para>
<para style="p"><verse number="25" style="v"/>Por ai u tha atyre: ''A nuk keni lexuar vallë ç'bëri Davidi, kur pati nevojë dhe kishte uri, ai dhe ç'qenë me të?''.</para>
<para style="p"><verse number="26" style="v"/>Se si hyri ai në shtëpinë e Perëndisë në kohën e kryepriftit Abiathar, dhe hëngri bukët e paraqitjes, të cilat nuk lejohet t'i hajë askush, përveç priftërinjve, dhe u dha edhe atyre që qenë me të?''.</para>
<para style="p"><verse number="27" style="v"/>Pastaj u tha atyre: ''E shtuna është bërë për njeriun dhe jo njeriu për të shtunën.</para>
<para style="p"><verse number="28" style="v"/>Prandaj Biri i njeriut është zot edhe i së shtunës''.</para>
<chapter number="3" style="c"/>
<para style="p"><verse number="1" style="v"/>Pastaj ai hyri përsëri në sinagogë dhe aty ishte një njeri që kishte një dorë të tharë.</para>
<para style="p"><verse number="2" style="v"/>Dhe ata po e ruanin në se do ta shëronte në ditën e së shtunës, që pastaj ta paditnin.</para>
<para style="p"><verse number="3" style="v"/>Dhe ai i tha njeriut që e kishte dorën të tharë: ''Çohu në mes të të gjithëve!''.</para>
<para style="p"><verse number="4" style="v"/>Dhe u tha atyre: ''A është e lejueshme ditën e së shtunës të bësh të mirë apo të keqe, të shpëtosh një jetë apo ta vrasësh?''. Por ata heshtnin.</para>
<para style="p"><verse number="5" style="v"/>Atëherë ai, si i shikoi rreth e qark me zemërim, i hidhëruar për ngurtësinë e zemrës së tyre, i tha atij njeriu: ''Shtrije dorën tënde!''. Ai e shtriu, dhe dora e tij u shëndosh përsëri si tjetra.</para>
<para style="p"><verse number="6" style="v"/>Dhe farisenjtë dolën jashtë e menjëherë bënin këshill bashkë me herodianët kundër tij, se si ta vrasin.</para>
<para style="p"><verse number="7" style="v"/>Por Jezusi me dishepujt e vet u tërhoq drejt detit; dhe një turmë e madhe nga Galileja i ndoqi; edhe nga Judeja;</para>
<para style="p"><verse number="8" style="v"/>dhe nga Jeruzalemi, nga Idumeja, nga përtej Jordanit; gjithashtu një turmë e madhe nga rrethinat e Tiros dhe të Sidonit, kur dëgjoi gjërat e mëdha që ai bënte, erdhi tek ai.</para>
<para style="p"><verse number="9" style="v"/>Atëherë ai u tha dishepujve të tij të kenë gjithnjë gati një barkë, që populli mos e shtynte.</para>
<para style="p"><verse number="10" style="v"/>Sepse ai kishte shëruar shumë veta, të gjithë që kishin sëmundje dyndeshin rreth tij që ta preknin.</para>
<para style="p"><verse number="11" style="v"/>Dhe frymërat e ndyrë, kur e shihnin, binin përmbys para tij dhe bërtitnin, duke thënë: ''Ti je Biri i Perëndisë!''.</para>
<para style="p"><verse number="12" style="v"/>Por ai i qortoi rreptësisht që të mos thoshin se kush ishte ai.</para>
<para style="p"><verse number="13" style="v"/>Pastaj ai u ngjit në mal dhe thirri pranë vetes ata që deshi. Dhe ata erdhën tek ai.</para>
<para style="p"><verse number="14" style="v"/>Dhe ai i caktoi dymbëdhjetë që të rrinin me të dhe që mund t'i dërgonte të predikojnë,</para>
<para style="p"><verse number="15" style="v"/>dhe të kishin pushtet të shëronin sëmundjet dhe të dëbonin demonët.</para>
<para style="p"><verse number="16" style="v"/>Ata ishin: Simoni, të cilit ia vuri emrin Pjetër;</para>
<para style="p"><verse number="17" style="v"/>Jakobi, bir i Zebedeut, dhe Gjoni, vëllai i Jakobit, të cilave ua vuri emrin Boanerges, që do të thotë: "Bij të bubullimës";</para>
<para style="p"><verse number="18" style="v"/>Andrea, Filipi, Bartolomeu, Mateu, Thomai, Jakobi i Alfeut, Tadeu, Simon kanaaneasi,</para>
<para style="p"><verse number="19" style="v"/>dhe Juda Iskarioti, i cili më pas e tradhtoi.</para>
<para style="p"><verse number="20" style="v"/>Pastaj hynë në një shtëpi. Dhe u mblodh përsëri një turmë aq e madhe, sa që as bukë s'mund të hanin.</para>
<para style="p"><verse number="21" style="v"/>Dhe kur të afërmit e tij e morën vesh, shkuan ta marrin atë, sepse flitej: ''Nuk është në vete''.</para>
<para style="p"><verse number="22" style="v"/>Kurse skribët, që kishin zbritur nga Jeruzalemi, thoshin: ''Ai e ka Beelzebubin dhe i dëbon demonët me princin e demonëve''.</para>
<para style="p"><verse number="23" style="v"/>Por ai i thirri pranë vetes dhe u foli me anë të shëmbëlltyrave: ''Si mundet që Satani të dëbojë Satanin?</para>
<para style="p"><verse number="24" style="v"/>Në qoftë se një mbretëri është përçarë kundër vetvetes, ajo mbretëri nuk mund të qëndrojë.</para>
<para style="p"><verse number="25" style="v"/>Dhe në qoftë se një shtëpi përçahet kundër vetvetes, ajo shtëpi nuk mund të qëndrojë.</para>
<para style="p"><verse number="26" style="v"/>Kështu, në se Satani ngrihet kundër vetvetes dhe është përçarë, nuk mbahet dot, por i erdhi fundi!</para>
<para style="p"><verse number="27" style="v"/>Askush nuk mund të hyjë në shtëpinë e njeriut të fortë dhe t'ia grabitë pasuritë e tij, pa e lidhur më parë njeriun e fortë; vetëm atëherë mund t'ia plaçkitë shtëpinë.</para>
<para style="p"><verse number="28" style="v"/>Në të vërtetë po ju them se bijve të njerëzve do t'u falet çfarëdo mëkat dhe çdo blasfemi që do të thonë;</para>
<para style="p"><verse number="29" style="v"/>po për atë që do të blasfemojë kundër Frymës së Shenjtë nuk do të ketë falje përjetë; ai është fajtor për dënim të përjetshëm''.</para>
<para style="p"><verse number="30" style="v"/>Sepse ata thoshin: ''Ai ka një frymë të ndyrë!''.</para>
<para style="p"><verse number="31" style="v"/>Ndërkaq erdhën vëllezërit e tij dhe e ëma dhe, si ndaluan përjashta, dërguan ta thërrasin.</para>
<para style="p"><verse number="32" style="v"/>Turma ishte ulur përreth tij; dhe i thanë: ''Ja, nëna jote dhe vëllezërit e tu janë përjashta dhe po të kërkojnë''.</para>
<para style="p"><verse number="33" style="v"/>Por ai u përgjigj atyre duke thënë: ''Kush është nëna ime, ose vëllezërit e mi?''.</para>
<para style="p"><verse number="34" style="v"/>Pastaj duke vështruar rreth e qark mbi ata që ishin ulur rreth tij, tha: ''Ja nëna ime dhe vëllezërit e mi!</para>
<para style="p"><verse number="35" style="v"/>Sepse kushdo që bën vullnetin e Perëndisë, ai është vëllai im, motra ime dhe nëna!''.</para>
<chapter number="4" style="c"/>
<para style="p"><verse number="1" style="v"/>Pastaj nisi përsëri të mësojë në breg të detit; dhe rreth tij u mblodh një turmë aq e madhe, sa që ai hyri në barkë dhe rrinte ulur në det, ndërsa gjithë turma ishte në tokë pranë detit.</para>
<para style="p"><verse number="2" style="v"/>Dhe ai u mësonte atyre shumë gjëra në shëmbëlltyra, dhe u thoshte atyre në mësimin e tij:</para>
<para style="p"><verse number="3" style="v"/>''Dëgjoni! Ja, doli mbjellësi të mbjellë.</para>
<para style="p"><verse number="4" style="v"/>Dhe ndodhi që kur hidhte farën, një pjesë e farës ra gjatë rrugës dhe zogjtë e qiellit erdhën dhe e hëngrën.</para>
<para style="p"><verse number="5" style="v"/>Një pjesë tjetër ra në gurishte, ku nuk kishte shumë dhe dhe mbiu menjëherë, sepse s'kishte një tokë të thellë.</para>
<para style="p"><verse number="6" style="v"/>Por, kur doli dielli, u dogj; dhe me që nuk kishte rrënjë, u tha.</para>
<para style="p"><verse number="7" style="v"/>Një pjesë tjetër ra midis ferrave; ferrat u rritën, e mbyten dhe nuk dha fryt.</para>
<para style="p"><verse number="8" style="v"/>Një pjesë tjetër ra në tokë të mirë, dhe solli fryt që rritej, dhe u zhvillua për të dhënë njëra tridhjetë, tjetra gjashtëdhjetë dhe tjetra njëqind''.</para>
<para style="p"><verse number="9" style="v"/>Pastaj ai u tha atyre: ''Kush ka veshë për të dëgjuar, le të dëgjojë!''.</para>
<para style="p"><verse number="10" style="v"/>Tani kur ishte vetëm, ata që i rrinin përreth bashkë me të dymbëdhjetët e pyetën për shëmbëlltyrën.</para>
<para style="p"><verse number="11" style="v"/>Dhe ai u tha atyre: ''Juve u është dhënë të njihni misterin e mbretërisë së Perëndisë; kurse atyre që janë përjashta të gjitha këto jepen me shëmbëlltyra,</para>
<para style="p"><verse number="12" style="v"/>që: "Duke parë, të shohin, por të mos vënë re; edhe duke dëgjuar, të dëgjojnë, por të mos kuptojnë, se mos pendohen dhe mëkatet u falen"''.</para>
<para style="p"><verse number="13" style="v"/>Pastaj u tha atyre: ''Nuk e kuptoni këtë shëmbëlltyrë? Po atëherë si do t'i kuptoni të gjitha shëmbëlltyrat e tjera?</para>
<para style="p"><verse number="14" style="v"/>Mbjellësi mbjell fjalën.</para>
<para style="p"><verse number="15" style="v"/>Ata gjatë rrugës janë ata në të cilët mbillet fjala; por pasi e kanë dëgjuar atë, vjen menjëherë Satani dhe ua heq fjalën e mbjellë në zemrat e tyre.</para>
<para style="p"><verse number="16" style="v"/>Po ashtu ata që e marrin farën mbi një gurishte janë ata që, kur e kanë dëgjuar fjalën, e pranojnë menjëherë me gëzim;</para>
<para style="p"><verse number="17" style="v"/>por nuk kanë rrënjë në vetvete, dhe janë të përkohshëm; dhe kur vjen mundimi ose përndjekja për shkak të fjalës, skandalizohen menjëherë.</para>
<para style="p"><verse number="18" style="v"/>Ata përkundrazi të cilët e marrin farën midis ferrave, janë ata që e dëgjojnë fjalën,</para>
<para style="p"><verse number="19" style="v"/>por shqetësimet e kësaj bote, mashtrimet e pasurisë dhe lakmitë për gjëra të tjera që hynë, e mbyten fjalën dhe ajo bëhet e pafrytshme.</para>
<para style="p"><verse number="20" style="v"/>Kurse ata që e morën farën në tokë të mirë, janë ata që e dëgjojnë fjalën, e pranojnë dhe japin fryt: një tridhjetë, tjetri gjashtëdhjetë dhe tjetri njëqind''.</para>
<para style="p"><verse number="21" style="v"/>Pastaj u tha atyre: ''A merret vallë llamba për ta vënë nën babune ose nën shtrat? A nuk vihet mbi dritëmbajtësen?</para>
<para style="p"><verse number="22" style="v"/>Sepse nuk ka asgjë të fshehtë që të mos zbulohet, as kurrgjë sekrete që të mos dalin në dritë.</para>
<para style="p"><verse number="23" style="v"/>Kush ka veshë për të dëgjuar, le të dëgjojë!''</para>
<para style="p"><verse number="24" style="v"/>Dhe u tha atyre: ''Vini re atë që dëgjoni. Me atë masë që ju matni, do t'iu matet juve; edhe juve që dëgjoni do t'iu jepet edhe më.</para>
<para style="p"><verse number="25" style="v"/>Sepse atij që ka, do t'i jepet, por atij që s'ka, do t'i merret edhe ajo që ka.</para>
<para style="p"><verse number="26" style="v"/>Tha akoma: ''Mbretëria e Perëndisë është si një njeri që hedh farën në dhe.</para>
<para style="p"><verse number="27" style="v"/>Dhe natën dhe ditën, ndërsa ai fle dhe çohet, fara mbin dhe rritet, pa e ditur ai se si.</para>
<para style="p"><verse number="28" style="v"/>Sepse dheu prodhon vetvetiu më parë kërcellin, pastaj kallirin, dhe më në fund kallirin plot me kokrra.</para>
<para style="p"><verse number="29" style="v"/>Dhe kur fryti piqet, menjëherë korrësi i vë draprin, sepse erdhi koha e korrjes.</para>
<para style="p"><verse number="30" style="v"/>Edhe tha: Me se ta krahasojmë mbretërinë e Perëndisë? Ose me çfarë shëmbëlltyre ta paraqesim?</para>
<para style="p"><verse number="31" style="v"/>Ajo i ngjan farës së sinapit, që, kur është mbjellë në dhe, është më e vogla nga të gjitha farërat që janë mbi dhe;</para>
<para style="p"><verse number="32" style="v"/>por, pasi mbillet, rritet dhe bëhet më e madhe se të gjitha barishtet; dhe lëshon degë aq të mëdha, sa zogjtë e qiellit mund të gjejnë strehë nën hijen e saj''.</para>
<para style="p"><verse number="33" style="v"/>Dhe me shumë shëmbëlltyra të tilla, u shpallte atyre fjalën, ashtu si ata ishin në gjendje ta kuptojnë.</para>
<para style="p"><verse number="34" style="v"/>Dhe nuk u fliste atyre pa shëmbëlltyra, ndërsa dishepujve të tij, veçmas, u shpjegonte çdo gjë.</para>
<para style="p"><verse number="35" style="v"/>Tani po atë ditë, si u ngrys, u tha atyre: ''Kalojmë te bregu matanë!</para>
<para style="p"><verse number="36" style="v"/>Dhe dishepujt, si e nisën popullin, e morën me vete Jezusin, ashtu si ishte, në barkë. Me të ishin edhe disa barka të tjera të vogla.</para>
<para style="p"><verse number="37" style="v"/>Ndërkaq shpërtheu një furtunë e madhe dhe valët përplaseshin mbi barkë aq shumë sa ajo po mbushej.</para>
<para style="p"><verse number="38" style="v"/>Ai ndërkaq po flinte në kiç mbi një jastëk. Ata e zgjuan dhe i thanë: ''Mësues, a nuk merakosesh që ne po marrim fund?''.</para>
<para style="p"><verse number="39" style="v"/>Dhe ai si u zgjua, e qortoi erën dhe i foli detit: ''Pusho dhe fashitu!''. Dhe era pushoi dhe u bë qetësi e madhe.</para>
<para style="p"><verse number="40" style="v"/>Atëherë u tha atyre: ''Pse jeni ju aq frikacakë? Vallë, si nuk keni besim?''.</para>
<para style="p"><verse number="41" style="v"/>Dhe ata i zuri një frikë e madhe dhe i thoshin njëri-tjetrit: ''Vallë, kush është ky, që po i binden edhe era edhe deti?''.</para>
<chapter number="5" style="c"/>
<para style="p"><verse number="1" style="v"/>Kështu arritën në bregun tjetër të detit, në krahinën e gadarenasve.</para>
<para style="p"><verse number="2" style="v"/>Dhe, sapo Jezusi zbriti nga barka, menjëherë i doli përpara nga varrezat një njeri i pushtuar nga një frymë e ndyrë,</para>
<para style="p"><verse number="3" style="v"/>i cili banonte në varreza dhe kurrkush s'kishte mundur ta lidhë, qoftë edhe me zinxhirë.</para>
<para style="p"><verse number="4" style="v"/>Shpesh herë, pra, e kishin lidhur me pranga e zinxhirë; por ai gjithnjë i thyente zinxhirët dhe i këpuste prangat; dhe kurrkush nuk e kishte bërë dot zap.</para>
<para style="p"><verse number="5" style="v"/>Vazhdimisht, natën dhe ditën, nëpër varre e mbi male, shkonte duke bërtitur dhe duke e rrahur veten me gurë.</para>
<para style="p"><verse number="6" style="v"/>Tani kur e pa Jezusin prej së largu, ai u turr dhe ra përmbys përpara tij,</para>
<para style="p"><verse number="7" style="v"/>dhe me një britmë të madhe tha: ''Ç'ka ndërmjet mes nesh dhe teje, o Jezus, Bir i Perëndisë të shumë të lartit? Unë të përgjërohem në emrin e Perëndisë, mos më mundo!;''.</para>
<para style="p"><verse number="8" style="v"/>Sepse ai i kishte thënë: ''Frymë e ndyrë, dil prej këtij njeriu!''.</para>
<para style="p"><verse number="9" style="v"/>Atëherë Jezusi e pyeti: ''Cili është emri yt?''. Dhe ai u përgjigj duke thënë: ''Unë quhem Legjion, sepse jemi shumë''.</para>
<para style="p"><verse number="10" style="v"/>Dhe i lutej me të madhe që ai të mos i përzinte nga ajo krahinë.</para>
<para style="p"><verse number="11" style="v"/>Tani aty ishte, në brinjë të malit, një tufë e madhe derrash që kulloste.</para>
<para style="p"><verse number="12" style="v"/>Atëherë gjithë demonët e lutën duke thënë: ''Na dërgo në derrat, që të hymë në ta''.</para>
<para style="p"><verse number="13" style="v"/>Dhe Jezusi menjëherë u lejoi atyre; atëherë frymërat e ndyra mbasi dolën, hynë në derrat dhe tufa u hodh poshtë nga gremina në det; ishin afërsisht dymijë krerë, dhe u mbytën në det.</para>
<para style="p"><verse number="14" style="v"/>Atëherë ata që i kullotnin derrat ikën dhe e përhapën lajmin në qytet e nëpër fshatra; dhe njerëzit erdhën për të parë çfarë kishte ndodhur.</para>
<para style="p"><verse number="15" style="v"/>Kur erdhën te Jezusi, panë të demonizuarin ulur, të veshur dhe me mendje në rregull, atë që ishte demonizuar nga Legjioni, dhe kishin frikë.</para>
<para style="p"><verse number="16" style="v"/>Dhe ata që e kishin parë ngjarjen u treguan atyre se çfarë i kishte ngjarë të demonizuarit dhe çështjen e derrave.</para>
<para style="p"><verse number="17" style="v"/>Atëherë ata filluan t'i luten Jezusit që të largohej nga krahina e tyre.</para>
<para style="p"><verse number="18" style="v"/>Kur ai po hynte në barkë, ai që kishte qenë i demonizuar i lutej që të mund të rrinte me të;</para>
<para style="p"><verse number="19" style="v"/>por Jezusi nuk e lejoj, madje i tha: ''Shko në shtëpinë tënde, te të tut dhe u trego atyre çfarë gjërash të mëdha bëri Zoti dhe si pati mëshirë për ty''.</para>
<para style="p"><verse number="20" style="v"/>Dhe ai shkoi dhe nisi të predikojë nëpër Dekapoli për të gjitha ato që i kishte bërë Jezusi; të gjithë u mrekulluan.</para>
<para style="p"><verse number="21" style="v"/>Dhe kur Jezusi kaloj përsëri në bregun tjetër me barkë, një turmë e madhe u mblodh rreth tij; dhe ai qëndroj në breg të detit.</para>
<para style="p"><verse number="22" style="v"/>Atëherë erdhi një nga krerët e sinagogës, me emër Jair, që, kur e pa, i ra ndër këmbë,</para>
<para style="p"><verse number="23" style="v"/>dhe ju lut me të madhe duke thënë: ''Ime bijë është duke dhënë shpirt; eja, vëri duart mbi të që të shërohet dhe të jetojë!''.</para>
<para style="p"><verse number="24" style="v"/>Dhe ai shkoi me të. Një turmë e madhe e ndiqte dhe shtyhej rreth tij.</para>
<para style="p"><verse number="25" style="v"/>Tani një grua që kishte një fluks gjaku që prej dymbëdhjetë vjetësh</para>
<para style="p"><verse number="26" style="v"/>dhe kishte vuajtur shumë nga ana e mjekëve të ndryshëm duke shpenzuar gjithë pasurinë e vet pa kurrfarë dobie, madje duke u bërë më keq,</para>
<para style="p"><verse number="27" style="v"/>kur dëgjoi të flitej për Jezusin, u fut në turmë dhe pas shpinës preku rrobën e Jezusit,</para>
<para style="p"><verse number="28" style="v"/>sepse thoshte: ''Nëse vetëm ia prek rrobën e tij, do të shërohem''.</para>
<para style="p"><verse number="29" style="v"/>Dhe menjëherë rrjedha e gjakut iu ndal dhe ajo ndjeu në trupin e vet se u shërua nga ajo sëmundje.</para>
<para style="p"><verse number="30" style="v"/>Por menjëherë Jezusi, duke e ndjerë në vete që një fuqi kishte dalë prej tij, u kthye midis turmës, tha: ''Kush m'i preku rrobat?</para>
<para style="p"><verse number="31" style="v"/>Dhe dishepujt e vet i thanë: ''A nuk po e sheh që turma po të shtyhet nga të gjitha anët dhe ti thua: ''Kush më preku?''.</para>
<para style="p"><verse number="32" style="v"/>Por ai vështronte rreth e qark për të parë atë që bëri këtë.</para>
<para style="p"><verse number="33" style="v"/>Atëherë gruaja, plot frikë e duke u dridhur, duke ditur se ç'i kishte ndodhur, erdhi dhe i ra ndër këmbë dhe i tha gjithë të vërtetën.</para>
<para style="p"><verse number="34" style="v"/>Dhe ai i tha: ''Bijë, besimi yt të shëroi; shko në paqe dhe ji e shëruar nga sëmundja jote!''.</para>
<para style="p"><verse number="35" style="v"/>Ndërsa Jezusi ende po fliste, erdhën disa nga shtëpia e kryetarit të sinagogës duke thënë: ''Jote bijë ka vdekur; pse e bezdis akoma Mësuesin?''.</para>
<para style="p"><verse number="36" style="v"/>Por Jezusi, sapo dëgjoi ç'u tha, i tha kryetarit të sinagogës: ''Mos ki frikë, vetëm ki besim!''.</para>
<para style="p"><verse number="37" style="v"/>Dhe nuk lejoi që ta ndiqte kurrkush tjetër, përveç Pjetrit, Jakobit, dhe Gjonit, vëllait të Jakobit.</para>
<para style="p"><verse number="38" style="v"/>Dhe mbasi arriti në shtëpinë e kryetarit të sinagogës, pa një rrëmujë të madhe dhe njerëz që qanin dhe ulërinin me të madhe.</para>
<para style="p"><verse number="39" style="v"/>Hyri dhe u tha atyre: ''Pse bërtitni e qani? Vajza nuk ka vdekur, por fle''.</para>
<para style="p"><verse number="40" style="v"/>Dhe ata e përqeshën, por ai, mbasi i nxori jashtë të gjithë, mori me vete atin dhe nënën e vajzës dhe ata që qenë me atë, dhe hyri atje ku dergjej vajza.</para>
<para style="p"><verse number="41" style="v"/>E mori, pra, për dore vajzën dhe i tha: ''Talitha kumi'', që e përkthyer do të thotë: ''Vajzë, ty po të them: Çohu!''.</para>
<para style="p"><verse number="42" style="v"/>Dhe menjëherë vajza u ngrit dhe filloi të ecë. Ajo ishte në fakt dymbëdhjetë vjeçe. Dhe ata u habitën me habi të madhe.</para>
<para style="p"><verse number="43" style="v"/>Por ai urdhëroi rreptësisht që askush të mos e marrë vesh; pastaj urdhëroi që t'i japin vajzës të hajë.</para>
<chapter number="6" style="c"/>
<para style="p"><verse number="1" style="v"/>Pastaj doli prej andej dhe erdhi në vendlindjen e tij, dhe dishepujt e vet e ndiqnin.</para>
<para style="p"><verse number="2" style="v"/>Dhe kur erdhi e shtuna, filloi t'i mësojë në sinagogë. Dhe shumë, kur e dëgjonin, habiteshin dhe thoshin: ''Nga i vijnë këtij këto? Vallë ç'dituri është kjo që i është dhënë? Dhe si kryhen këto vepra të mëdha nëpërmjet dorës së tij?</para>
<para style="p"><verse number="3" style="v"/>A s'është ky zdrukthëtar i biri Marisë, vëllai i Jakobit, i Ioses, i Judës dhe i Simonit? Dhe nuk janë këtu midis nesh motrat e tij?''. Dhe skandalizoheshin për shkak të tij.</para>
<para style="p"><verse number="4" style="v"/>Por Jezusi u tha atyre: ''Asnjë profet s'është i përbuzur përveç në vendlindjen e tij, në farefisin e vet dhe në shtëpinë e vet''.</para>
<para style="p"><verse number="5" style="v"/>Dhe nuk mundi të kryejë aty asnjë vepër të pushtetshme, përveçse shëroi disa të lëngatë, duke vënë mbi ta duart.</para>
<para style="p"><verse number="6" style="v"/>Dhe çuditej për mosbesimin e tyre; dhe dilte nëpër fshatra përreth e i mësonte.</para>
<para style="p"><verse number="7" style="v"/>Pastaj ai i thirri te vetja të dymbëdhjetët dhe filloi t'i dërgojë dy nga dy; dhe u dha pushtet mbi frymët e ndyra.</para>
<para style="p"><verse number="8" style="v"/>Dhe i urdhëroi të mos marrin asgjë tjetër udhës, përveç një shkop vetëm: as trasta, as bukë, as denar në brez;</para>
<para style="p"><verse number="9" style="v"/>dhe të mbathin vetëm sandalet e të mos veshin dy palë tunika.</para>
<para style="p"><verse number="10" style="v"/>U tha akoma: ''Kudo që të hyni në një shtëpi, rrini aty derisa të largoheni nga ai vend.</para>
<para style="p"><verse number="11" style="v"/>Në qoftë se disa nuk ju presin dhe nuk ju dëgjojnë, kur të largoheni që andej, shkundni pluhurin nga këmbët tuaja si dëshmi kundër tyre. Në të vërtetë ju them se ditën e gjyqit Sodoma dhe Gomorra do të trajtohen me më shumë tolerancë se sa ai qytet''.</para>
<para style="p"><verse number="12" style="v"/>Kështu ata shkuan dhe u predikonin njerëzve që të pendoheshin;</para>
<para style="p"><verse number="13" style="v"/>dhe dëbonin shumë demonë dhe vajosnin me vaj shumë të lëngatë dhe i shëronin.</para>
<para style="p"><verse number="14" style="v"/>Tani mbreti Herod dëgjoi të flitej për Jezusin, sepse emri i tij ishte bërë i njohur, dhe ai tha: ''Ky Gjoni që pagëzonte u ngjall së vdekuri; prandaj në të po veprojnë pushtete çudibërëse''.</para>
<para style="p"><verse number="15" style="v"/>Disa të tjerë thoshin: ''Është Elia''; dhe disa të tjerë: ''Është një profet, ose si një nga profetët''.</para>
<para style="p"><verse number="16" style="v"/>Por kur i dëgjoi Herodi të gjitha këto, tha: ''Ky Gjoni, të cilit ia pata prerë kokën, u ngjall së vdekuri!''.</para>
<para style="p"><verse number="17" style="v"/>Në fakt Herodi vet kishte dhënë urdhër të arrestohej Gjoni dhe të mbahej i lidhur në burg për shkak të Herodiadës, gruas së Filipit, vëllait të tij, sepse e kishte marrë për grua.</para>
<para style="p"><verse number="18" style="v"/>Gjoni, pra, i thoshte Herodit: ''Nuk është e lejueshme të kesh gruan e vëllait tënd!''</para>
<para style="p"><verse number="19" style="v"/>Dhe Herodiada e urrente dhe dëshironte ta vriste, por nuk mundte.</para>
<para style="p"><verse number="20" style="v"/>Herodi, pra, i druhej Gjonit, të cilin e dinte si njeri të drejtë dhe të shenjtë, dhe e mbronte; dhe, mbasi e dëgjonte, kryente shumë gjëra dhe e dëgjonte me dëshirë.</para>
<para style="p"><verse number="21" style="v"/>Por erdhi dita e volitshme dhe Herodi, për ditëlindjen e vet, shtroi një gosti për të mëdhenjtë e tij, për komandantët dhe për parinë e Galilesë.</para>
<para style="p"><verse number="22" style="v"/>Hyri vetë e bija e Herodiadës, kërceu dhe i pëlqeu Herodit e atyre që ishin bashkë me të në tryezë, atëherë mbreti i tha vajzës: ''Më kërko ç'të duash dhe unë do të ta jap''.</para>
<para style="p"><verse number="23" style="v"/>Dhe iu betua: ''Gjithçka që të më kërkosh, do të ta jap, deri gjysmën e mbretërisë sime!''.</para>
<para style="p"><verse number="24" style="v"/>Ajo doli dhe i tha s'ëmës: ''Çfarë duhet t'i kërkoj?'' Ajo u përgjigj: ''Kokën e Gjon Pagëzorit!''.</para>
<para style="p"><verse number="25" style="v"/>Ajo u kthye menjëherë te mbreti dhe i kërkoi me nxitim: ''Unë dëshiroj që ti të më japësh menjëherë, mbi një pjatë, kokën e Gjon Pagëzorit''.</para>
<para style="p"><verse number="26" style="v"/>Dhe mbreti, megjithëse u trishtua shumë nga kjo, nuk deshi të refuzojë për shkak të betimit dhe për respekt të të ftuarve.</para>
<para style="p"><verse number="27" style="v"/>Kështu mbreti dërgoi menjëherë një roje me urdhër që ti sillnin kokën e Gjonit.</para>
<para style="p"><verse number="28" style="v"/>Dhe ky shkoi, ia preu kokën në burg, dhe e solli kokën e tij mbi një pjatë, ia dha vajzës dhe vajza ia dha s'ëmës.</para>
<para style="p"><verse number="29" style="v"/>Kur dishepujt e Gjonit i dëgjuan këto, erdhën, morën trupin e tij dhe e vunë në varr.</para>
<para style="p"><verse number="30" style="v"/>Tani apostujt u mblodhën tek Jezusi dhe i treguan të gjitha ato që kishin bërë dhe i kishin mësuar.</para>
<para style="p"><verse number="31" style="v"/>Dhe ai u tha atyre: ''Ejani veçmas në një vend të vetmuar dhe pushoni pak''. Sepse njerëzit që vinin dhe shkonin ishin aq shumë, sa s'u dilte koha as për të ngrënë.</para>
<para style="p"><verse number="32" style="v"/>U nisën, pra, me një barkë drejt një vend të vetmuar e të mënjanuar.</para>
<para style="p"><verse number="33" style="v"/>Porsa turma i pa që u nisën, dhe shumë veta e njohën; dhe nga të gjitha qytetet erdhën aty me këmbë dhe mbërritën përpara tyre; dhe u mblodhën rreth tij.</para>
<para style="p"><verse number="34" style="v"/>Kur Jezusi doli nga barka, pa një turmë të madhe dhe iu dhimbs, sepse ishin si delet pa bari; dhe nisi t'u mësojë shumë gjëra.</para>
<para style="p"><verse number="35" style="v"/>Duke qenë se u bë vonë, dishepujt e tij iu afruan dhe i thanë: ''Ky vend është i shkretë, dhe tashmë është vonë.</para>
<para style="p"><verse number="36" style="v"/>Lejoi këta njerëz që të shkojnë në fushat dhe në fshatrat rreth e qark që të blejnë bukë, se s'kanë gjë për të ngrënë''.</para>
<para style="p"><verse number="37" style="v"/>Por ai, duke iu përgjigjur, u tha atyre: ''U jepni ju të hanë!'' Ata i thanë: ''A duhet të shkojmë ne të blejmë për dyqind denarë bukë dhe t'u japim të hanë?''.</para>
<para style="p"><verse number="38" style="v"/>Dhe ai u tha atyre: ''Sa bukë keni? Shkoni e shikoni''. Ata, mbasi shikuan, thanë: ''Pesë bukë e dy peshq''.</para>
<para style="p"><verse number="39" style="v"/>Atëherë ai i urdhëroi ata që t'i rregullojnë të gjithë, ulur në grupe, mbi barin e njomë.</para>
<para style="p"><verse number="40" style="v"/>Kështu ata u ulën në grupe nga njëqind e nga pesëdhjetë.</para>
<para style="p"><verse number="41" style="v"/>Pastaj ai mori pesë bukët dhe dy peshqit, i ngriti sytë nga qielli, i bekoi; i theu bukët dhe ua dha dishepujve të vet, që t'ua shpërndanin atyre; ua ndau gjithashtu dy peshqit të gjithëve.</para>
<para style="p"><verse number="42" style="v"/>Të gjithë hëngrën sa u ngopën.</para>
<para style="p"><verse number="43" style="v"/>Dhe mblodhën dymbëdhjetë shporta me copa buke dhe me mbetje peshku.</para>
<para style="p"><verse number="44" style="v"/>Ata që hëngrën nga ato bukë ishin pesë mijë burra.</para>
<para style="p"><verse number="45" style="v"/>Menjëherë Jezusi i detyroi dishepujt e vet të hyjnë në barkë dhe t'i prijnë në bregun tjetër drejt Betsaidas, derisa ai ta lejonte turmën.</para>
<para style="p"><verse number="46" style="v"/>Sapo e lejoi, ai iu ngjit malit për t'u lutur.</para>
<para style="p"><verse number="47" style="v"/>U ngrys, barka ishte në mes të detit dhe ai ishte i vetëm fare në tokë.</para>
<para style="p"><verse number="48" style="v"/>Dhe kur i pa dishepujt që po mundoheshin duke vozitur, sepse era ishte kundër tyre, aty nga roja e katërt e natës, ai u nis drejt tyre duke ecur përmbi det dhe donte t'i kalonte.</para>
<para style="p"><verse number="49" style="v"/>Por ata, kur e panë që po ecte mbi det, menduan se ishte një fantazmë dhe filluan të bërtasin,</para>
<para style="p"><verse number="50" style="v"/>sepse e kishin parë të gjithë dhe ishin trembur; por ai menjëherë filloi të flasë me ta dhe tha: ''Merrni zemër, jam unë, mos kini frikë!''</para>
<para style="p"><verse number="51" style="v"/>Pastaj hipi në barkë me ta dhe era pushoi; dhe ata mbetën jashtëzakonisht të habitur në veten e tyre dhe u mrekulluan,</para>
<para style="p"><verse number="52" style="v"/>sepse nuk e kishin kuptuar ndodhinë e bukëve, sepse zemra e tyre ishte ngurtësuar.</para>
<para style="p"><verse number="53" style="v"/>Mbasi kaluan, arritën në krahinën e Gjenesaretit dhe aty e lidhën barkën.</para>
<para style="p"><verse number="54" style="v"/>Dhe kur dolën nga barka, njerëzit e njohën menjëherë</para>
<para style="p"><verse number="55" style="v"/>dhe, duke përshkuar me vrap mbarë krahinën përreth, filluan të sjellin të sëmurë në vigje, kudo që dëgjonin se gjendej;</para>
<para style="p"><verse number="56" style="v"/>dhe kudo ku ai vinte, në fshatra, në qytete a në lagje, njerëzit i vendosnin të lënguarit në sheshe dhe e lutnin që të paktën të mund të preknin cepin e rrobës së tij; dhe të gjithë ata që e preknin, shëroheshin.</para>
<chapter number="7" style="c"/>
<para style="p"><verse number="1" style="v"/>Atëherë rreth tij u mblodhën farisenjtë dhe disa skribë që kishin ardhur nga Jeruzalemi.</para>
<para style="p"><verse number="2" style="v"/>Ata vunë re se disa nga dishepujt e tij po hanin bukë me duar të papastra, domethënë të palara, dhe i paditën.</para>
<para style="p"><verse number="3" style="v"/>Në fakt farisenjtë dhe të gjithë judenjtë nuk hanë pa i larë më parë me shumë kujdes duart, duke iu përmbajtur traditës së pleqve;</para>
<para style="p"><verse number="4" style="v"/>dhe, kur kthehen nga tregu, nuk hanë pa u pastruar më parë. Ka shumë gjëra të tjera që ata duhet të respektojnë për shkak të traditës: larjen e kupave, të brokave, të enëve prej bakri dhe të shtretërve.</para>
<para style="p"><verse number="5" style="v"/>Pastaj farisenjtë dhe skribët e pyetën: ''Përse dishepujt e tu nuk sillen sipas traditës së pleqve, por hanë bukë pa i larë duart?''.</para>
<para style="p"><verse number="6" style="v"/>Por ai duke u përgjigjur u tha atyre: ''Mirë profetizoi Isaia për ju, hipokritë, siç është shkruar: "Ky popull me buzë më nderon, por zemra e tyre rri larg meje.</para>
<para style="p"><verse number="7" style="v"/>Por kot më bëjnë një kult, duke mësuar doktrina, të cilat janë porosi nga njerëzit".</para>
<para style="p"><verse number="8" style="v"/>Duke lënë pas dore, pra, urdhërimin e Perëndisë, ju i përmbaheni traditës së njerëzve: larje brokash dhe kupash; dhe bëni shumë gjëra të tjera të ngjashme''.</para>
<para style="p"><verse number="9" style="v"/>U tha atyre akoma: ''Ju jeni të shkathët për të anuluar urdhërimin e Perëndisë, për të zbatuar traditën tuaj.</para>
<para style="p"><verse number="10" style="v"/>E në fakt Moisiu tha: "Ndero atin tënd dhe nënën tënde", dhe: "Ai që mallkon atin ose nënën, të dënohet me vdekje".</para>
<para style="p"><verse number="11" style="v"/>Por ju thoni: "Në qoftë se dikush i thotë atit të vet ose nënës së vet: Gjithçka që mund të bëjë për ty është kurban, domethënë një ofertë Perëndisë",</para>
<para style="p"><verse number="12" style="v"/>nuk e lejoni atë të bëjë asgjë për atin e vet ose për nënën e vet,</para>
<para style="p"><verse number="13" style="v"/>duke e anuluar kështu fjalën e Perëndisë me traditën tuaj, që ju e keni trashëguar. Dhe ju po bëni shumë gjëra të tjera të ngjashme''.</para>
<para style="p"><verse number="14" style="v"/>Pastaj thirri gjithë turmën rreth vetes dhe i tha: ''Më dëgjoni të gjithë dhe kuptoni:</para>
<para style="p"><verse number="15" style="v"/>Nuk ka asgjë jashtë njeriut që, duke hyrë në të, mund ta ndotë atë; përkundrazi janë ato gjëra që dalin prej tij që e ndotin.</para>
<para style="p"><verse number="16" style="v"/>Kush ka veshë për të dëgjuar, le të dëgjojë!</para>
<para style="p"><verse number="17" style="v"/>Më pas, kur ai u kthye në shtëpi, larg turmës, dishepujt e vet e pyetën për kuptimin e shëmbëlltyrës.</para>
<para style="p"><verse number="18" style="v"/>Dhe ai u tha atyre: ''Edhe ju qenkeni kaq të pamend? A nuk e kuptoni se çdo gjë që nga jashtë hyn te njeriu nuk mund ta ndotë,</para>
<para style="p"><verse number="19" style="v"/>sepse nuk i hyn në zemër, por në bark, dhe pastaj jashtëqitet në gjiriz?''. Duke folur kështu, ai i deklaroi të pastra të gjitha ushqimet.</para>
<para style="p"><verse number="20" style="v"/>Tha akoma: ''Ajo që del nga njeriu, e bën atë të ndotur.</para>
<para style="p"><verse number="21" style="v"/>Sepse nga brenda, domethënë nga zemra e njeriut, dalin mendimet e mbrapshta, shkeljet e kurorës, kurvërimi, vrasjet,</para>
<para style="p"><verse number="22" style="v"/>vjedhjet, lakmitë, ligësitë, mashtrimet, pafytyrësia, smira, blasfemia, kryelartësia, budallallëku.</para>
<para style="p"><verse number="23" style="v"/>Të gjitha këto të mbrapshta dalin nga brenda dhe e ndotin njeriut''.</para>
<para style="p"><verse number="24" style="v"/>Pastaj u nis që andej dhe shkoi në krahinën e Tiros dhe të Sidonit; hyri në një shtëpi dhe donte që askush të mos e dinte, por nuk mundi të qëndrojë i fshehur.</para>
<para style="p"><verse number="25" style="v"/>Në fakt një grua, vajza e së cilës kishte një frymë e ndyrë, duke dëgjuar për Jezusin, erdhi dhe u hodh para këmbëve të tij.</para>
<para style="p"><verse number="26" style="v"/>Tani ajo grua ishte greke, me prejardhje sirofenikase; dhe iu lut që ta dëbonte demonin nga e bija;</para>
<para style="p"><verse number="27" style="v"/>por Jezusi i tha: ''Lëri më parë fëmijët të ngopen, sepse nuk është mirë të merret buka e fëmijëve e t'u hidhet këlyshëve të qenve''.</para>
<para style="p"><verse number="28" style="v"/>Por ajo u përgjigj dhe i tha: ''Mirë po flet, o Zot, por edhe këlyshët nën tryezë hanë thërrimet e fëmijëve!''</para>
<para style="p"><verse number="29" style="v"/>Atëherë ai i tha: ''Për këtë fjalën tënde, shko; demoni doli nga vajza jote!''.</para>
<para style="p"><verse number="30" style="v"/>Dhe ajo, kur u kthye në shtëpinë e vet, e gjeti të bijën në shtrat, dhe demoni i kishte dalë.</para>
<para style="p"><verse number="31" style="v"/>Mbasi u nis përsëri nga krahina e Tiros dhe e Sidonit, Jezusi arriti te deti i Galilesë, në mes të krahinës së Dekapolisit.</para>
<para style="p"><verse number="32" style="v"/>Dhe i paraqitën një të shurdhët që mezi fliste, dhe iu lutën t'i vërë duart mbi të.</para>
<para style="p"><verse number="33" style="v"/>Si e mori veçmas, larg turmës, ia shtiu gishtërinjtë në vesh dhe mbasi e pështyu ia preku gjuhën.</para>
<para style="p"><verse number="34" style="v"/>Pastaj i drejtoi sytë nga qielli, psherëtiu dhe i tha: ''Effatha'', që do të thotë: ''Hapu!''.</para>
<para style="p"><verse number="35" style="v"/>Dhe menjëherë iu hapën veshët, iu zgjidh nyja e gjuhës dhe foli rrjedhshëm.</para>
<para style="p"><verse number="36" style="v"/>Dhe Jezusi i urdhëroi ata që të mos i tregojnë askujt; por sa më tepër ua ndalonte, aq më tepër ata e përhapnin.</para>
<para style="p"><verse number="37" style="v"/>Dhe, të habitur shumë, thoshin: ''Ai çdo gjë e ka bërë mirë: ai i bën që të shurdhët të dëgjojnë dhe memecët të flasin!''.</para>
<chapter number="8" style="c"/>
<para style="p"><verse number="1" style="v"/>Në ato ditë, duke qenë se u mblodh një turmë shumë e madhe dhe s'kishin ç'të hanin, Jezusi i thirri dishepujt e vet dhe u tha atyre:</para>
<para style="p"><verse number="2" style="v"/>''Kam mëshirë për këtë turmë, sepse u bënë tri ditë që po rri me mua, dhe nuk ka ç'të hajë.</para>
<para style="p"><verse number="3" style="v"/>Dhe po t'i nis të pa ngrënë në shtëpitë e tyre, do të mbeten udhës; disa prej tyre kanë ardhur që nga larg''.</para>
<para style="p"><verse number="4" style="v"/>Dhe dishepujt e tij iu përgjigjën: ''Si do të mund t'i ngopte me bukë këta dikush, këtu në shkretëtirë?''.</para>
<para style="p"><verse number="5" style="v"/>Dhe ai i pyeti: ''Sa bukë keni?''. Ata i thanë: ''Shtatë''.</para>
<para style="p"><verse number="6" style="v"/>Atëherë ai e urdhëroi turmën të ulet për tokë; dhe mori të shtatë bukët, falënderoi, i theu dhe ua dha dishepujve të vet që t'ia shpërndajnë turmës; dhe ata ia shpërndanë.</para>
<para style="p"><verse number="7" style="v"/>Kishin edhe disa peshq të vegjël; mbasi i bekoi, urdhëroi që edhe ata t'i shpërndahen turmës.</para>
<para style="p"><verse number="8" style="v"/>Kështu ata hëngrën dhe u ngopën; dhe dishepujt çuan shtatë kosha me copat që tepruan.</para>
<para style="p"><verse number="9" style="v"/>Ata që hëngrën ishin rreth katër mijë veta; pastaj i lejoi.</para>
<para style="p"><verse number="10" style="v"/>Dhe menjëherë hipi në barkë me dishepujt e vet dhe shkoi në rrethinën e Dalmanutës.</para>
<para style="p"><verse number="11" style="v"/>Atëherë erdhën farisenjtë dhe nisën të diskutojnë me të, duke i kërkuar një shenjë nga qielli për ta vënë në provë.</para>
<para style="p"><verse number="12" style="v"/>Por ai, duke psherëtirë në frymë, tha: ''Përse ky brez kërkon një shenjë? Në të vërtetë po ju them se këtij brezi nuk do t'i jepet asnjë shenjë''.</para>
<para style="p"><verse number="13" style="v"/>Atëherë i la, hipi përsëri në barkë dhe kaloi në bregun tjetër.</para>
<para style="p"><verse number="14" style="v"/>Tani dishepujt kishin harruar të marrin bukë me vete, dhe në barkë s'kishin asgjë përveç një buke.</para>
<para style="p"><verse number="15" style="v"/>Dhe Jezusi i qortoi duke thënë: ''Kini kujdes, ruhuni nga majaja e farisenjve dhe nga majaja e Herodit!''.</para>
<para style="p"><verse number="16" style="v"/>Por ata diskutonin midis tyre duke thënë: ''Nuk kemi bukë''.</para>
<para style="p"><verse number="17" style="v"/>Jezusi e vuri re dhe u tha: ''Përse diskutoni që s'keni bukë? Ende nuk po e kuptoni e nuk e merrni vesh? Ende e keni zemrën të ngurtë?</para>
<para style="p"><verse number="18" style="v"/>Keni sy dhe nuk shihni, keni veshë dhe nuk dëgjoni? Dhe nuk po mbani mend?</para>
<para style="p"><verse number="19" style="v"/>Kur ndava të pesë bukët për të pesë mijtë, sa kosha plot me copa mblodhët?''. Ata thanë: ''Dymbëdhjetë''.</para>
<para style="p"><verse number="20" style="v"/>''Po kur theva të shtatë bukët për të katër mijtët, sa shporta plot me bukë mblodhët?''. Dhe ata thanë: ''Shtatë''.</para>
<para style="p"><verse number="21" style="v"/>Dhe ai u tha atyre: ''Po si, ende nuk po kuptoni?''.</para>
<para style="p"><verse number="22" style="v"/>Pastaj arriti në Betsaida; dhe i prunë një të verbër e iu lutën ta prekte.</para>
<para style="p"><verse number="23" style="v"/>Atëherë e mori për dore të verbrin, e nxori jashtë fshatit dhe, pasi i pështyu në sy dhe vuri duart mbi të, e pyeti nëse shihte gjë.</para>
<para style="p"><verse number="24" style="v"/>Dhe ai, duke hapur sytë, tha: ''Po shoh njerëz si pemë që ecin''.</para>
<para style="p"><verse number="25" style="v"/>Atëherë Jezusi i vuri përsëri duart mbi sytë dhe e bëri të shikojë lart; dhe atij iu kthye të parit dhe shikonte qartë gjithçka.</para>
<para style="p"><verse number="26" style="v"/>Dhe Jezusi e nisi të shkojë në shtëpinë e tij duke i thënë: ''Mos hyr në fshat dhe mos ia trego askujt në fshat''.</para>
<para style="p"><verse number="27" style="v"/>Pastaj Jezusi shkoi bashkë me dishepujt e vet ndër fshatrat e Cezaresë së Filipit; dhe gjatë rrugës i pyeti dishepujt e vet duke u thënë atyre: ''Kush thonë njerëzit se jam unë?''.</para>
<para style="p"><verse number="28" style="v"/>Ata u përgjigjën: ''Disa Gjon Pagëzori, të tjerë Elia, dhe të tjerë një nga profetët''.</para>
<para style="p"><verse number="29" style="v"/>Dhe ai u tha atyre: ''Po ju, kush thoni se jam?''. Dhe Pjetri, duke iu përgjigjur i tha: ''Ti je Krishti''.</para>
<para style="p"><verse number="30" style="v"/>Atëherë ai i urdhëroi rreptësisht që të mos i tregojnë askujt për të.</para>
<para style="p"><verse number="31" style="v"/>Pastaj nisi t'u mësojë atyre se Birit të njeriut i duhet të vuajë shumë gjëra, do të hidhet poshtë nga pleqtë, nga krerët e priftërinjve dhe nga skribët; se do të vritet dhe pas tri ditësh do të ringjallet.</para>
<para style="p"><verse number="32" style="v"/>Dhe ai i tha këto gjëra haptas. Atëherë Pjetri e mori mënjanë dhe filloi ta qortojë.</para>
<para style="p"><verse number="33" style="v"/>Por ai u kthye, shikoi dishepujt e vet dhe e qortoi Pjetrin, duke thënë: ''Largohu nga unë, Satan, se ti nuk ke shqisën për gjërat e Perëndisë, por për gjërat e njerëzve!''.</para>
<para style="p"><verse number="34" style="v"/>Pastaj e thirri pranë vetes turmën me dishepujt e vet dhe iu tha: ''Kushdo që do të vijë pas meje, të mohojë vetveten, të marrë kryqin e vet dhe të më ndjekë,</para>
<para style="p"><verse number="35" style="v"/>sepse ai që do të shpëtojë jetën e vet, do ta humbasë; por ai që do të humbasë jetën e vet për hirin tim e për ungjillin, do të shpëtojë.</para>
<para style="p"><verse number="36" style="v"/>Ç'dobi do të ketë njeriu të fitojë gjithë botën, nëse më pas do të humbë shpirtin e vet?</para>
<para style="p"><verse number="37" style="v"/>Ose çfarë mund të japë njeriu në shkëmbim të shpirtit të vet?</para>
<para style="p"><verse number="38" style="v"/>Sepse kujtdo që do t'i vijë turp për mua dhe për fjalët e mia në mes të këtij brezi kurorëshkelës dhe mëkatar, për atë do t'i vijë turp edhe Birit të njeriut, kur të arrijë në lavdinë e Atit të vet, me engjëjt e shenjtë''.</para>
<chapter number="9" style="c"/>
<para style="p"><verse number="1" style="v"/>Pastaj u tha atyre: ''Në të vërtetë ju them se midis jush që jeni këtu ka disa që nuk do ta shijojnë vdekjen para se të shohin të vijë me fuqi mbretëria e Perëndisë''.</para>
<para style="p"><verse number="2" style="v"/>Mbas gjashtë ditësh Jezusi mori me vete Pjetrin, Jakobin e Gjonin dhe i çoi në vetmi, vetëm ata, mbi një mal të lartë; dhe u shpërfytyrua përpara tyre.</para>
<para style="p"><verse number="3" style="v"/>Dhe rrobat e tij u bënë të shndritshme dhe krejt të bardha, si bora, më të bardha nga sa nuk mund t'i zbardhojë asnjë rrobalarës mbi tokë.</para>
<para style="p"><verse number="4" style="v"/>Dhe atyre iu shfaqën Elia me Moisiun, që po bisedonin me Jezusin.</para>
<para style="p"><verse number="5" style="v"/>Atëherë Pjetri e mori fjalën dhe i tha Jezusit: ''Mësues, për ne është mirë të jemi këtu; bëjmë, pra, tri çadra: një për ty, një për Moisiun dhe një për Elian!''.</para>
<para style="p"><verse number="6" style="v"/>Në fakt ai nuk dinte çfarë thoshte, sepse ata ishin të trembur.</para>
<para style="p"><verse number="7" style="v"/>Pastaj erdhi një re dhe i mbuloi me hijen e vet; dhe nga reja doli një zë që tha: ''Ky është Biri im i dashur; dëgjojeni!''.</para>
<para style="p"><verse number="8" style="v"/>Dhe menjëherë ata shikuan rreth e qark, por nuk panë më asnjëri, përveçse Jezusi fill i vetëm me ta.</para>
<para style="p"><verse number="9" style="v"/>Tani kur po zbrisnin nga mali, Jezusi i urdhëroi të mos i tregojnë askujt gjërat që kishin parë, derisa i Biri i njeriut të ringjallej prej së vdekuri.</para>
<para style="p"><verse number="10" style="v"/>Ata e mbajtën porosinë dhe diskutonin mes tyre se ç'do të thoshte të ringjallesh prej së vdekuri.</para>
<para style="p"><verse number="11" style="v"/>Pastaj e pyetën duke thënë: ''Përse skribët thonë se më parë duhet të vijë Elia?''.</para>
<para style="p"><verse number="12" style="v"/>Dhe ai, duke u përgjigjur, u tha atyre: ''Elia me të vërtetë duhet të vijë më parë dhe të rivendosë çdo gjë; por, ashtu siç është shkruar për Birin e njeriut, ai duhet të vuajë shumë gjëra dhe të përçmohet.</para>
<para style="p"><verse number="13" style="v"/>Por unë po ju them se Elia erdhi dhe me të bënë ç'deshën, ashtu siç është shkruar për të''.</para>
<para style="p"><verse number="14" style="v"/>Mbasi u kthye te dishepujt, pa një turmë të madhe rreth tyre dhe disa skribë që po grindeshin me ta.</para>
<para style="p"><verse number="15" style="v"/>Dhe menjëherë e gjithë turma, kur e pa, u habit dhe erdhi me vrap për ta përshëndetur.</para>
<para style="p"><verse number="16" style="v"/>Atëherë ai i pyeti skribët: ''Për çfarë po diskutoni me ta?''.</para>
<para style="p"><verse number="17" style="v"/>Dhe dikush nga turma, duke u përgjigjur, tha: ''Mësues, të prura djalin tim që ka një frymë memece,</para>
<para style="p"><verse number="18" style="v"/>dhe e kap kudo, e përplas dhe ai shkumon, kërcëllon dhëmbët dhe i ngrijnë gjymtyrët. Dhe u thashë dishepujve të tu ta dëbojnë, por ata s'e bënë dot.</para>
<para style="p"><verse number="19" style="v"/>Dhe ai duke u përgjigjur tha: ''O brez që s'beson, deri kur do të jem me ju? Deri kur do t'ju duroj? Ma sillni këtu!''.</para>
<para style="p"><verse number="20" style="v"/>Dhe ata ia prunë. Por, sapo e pa, fryma e përplasi me forcë dhe fëmija, që kishte rënë përtokë, rrokullisej duke shkumuar.</para>
<para style="p"><verse number="21" style="v"/>Dhe Jezusi e pyeti babanë e atij: ''Sa kohë ka që i ndodh kështu?''. Dhe ai tha: ''Që në fëmijëri.</para>
<para style="p"><verse number="22" style="v"/>Shpesh e ka hedhur në zjarr dhe në ujë për ta shkatërruar por, nëse mund të bësh diçka, ki mëshirë për ne dhe na ndihmo!''.</para>
<para style="p"><verse number="23" style="v"/>Dhe Jezusi i tha: ''Nëse ti mund të besosh, çdo gjë është e mundshme për atë që beson''.</para>
<para style="p"><verse number="24" style="v"/>Menjëherë babai i fëmijës, duke bërtitur me lot, tha: ''Unë besoj, o Zot, ndihmo mosbesimin tim''.</para>
<para style="p"><verse number="25" style="v"/>Atëherë Jezusi, duke parë se po vinte turma me vrap, e qortoi frymën e ndyrë duke thënë: ''O frymë memece dhe e shurdhët, unë po të urdhëroj, dil prej tij dhe mos hyr më kurrë tek ai!''.</para>
<para style="p"><verse number="26" style="v"/>Dhe demoni, duke bërtitur dhe duke e sfilitur fort, doli prej tij. Dhe fëmija mbeti si i vdekur, saqë shumë njerëz thoshin: ''Ka vdekur''.</para>
<para style="p"><verse number="27" style="v"/>Por Jezusi e zuri për dore, e ngriti dhe ai u çua në këmbë.</para>
<para style="p"><verse number="28" style="v"/>Kur Jezusi hyri në shtëpi, dishepujt e vet e pyetën veçmas: ''Përse ne nuk mundëm ta dëbojmë?''.</para>
<para style="p"><verse number="29" style="v"/>dhe ai u tha atyre: ''Ky lloj nuk mund të dëbohet ndryshe, përveç, se me lutje dhe agjërim''.</para>
<para style="p"><verse number="30" style="v"/>Mbasi u nisën prej andej, kaluan nëpër Galile; dhe ai nuk donte që ta merrte vesh njeri.</para>
<para style="p"><verse number="31" style="v"/>Ai, në fakt, i mësonte dishepujt e vet dhe u thoshte atyre: ''Së shpejti Biri i njeriut do të dorëzohet në duart e njerëzve dhe ata do ta vrasin; dhe, pasi të jetë vrarë, ai do të ringjallet ditën e tretë''.</para>
<para style="p"><verse number="32" style="v"/>Por ata nuk i kuptonin këto fjalë dhe kishin frikë ta pyesnin.</para>
<para style="p"><verse number="33" style="v"/>Dhe arritën në Kapernaum; dhe kur hyri në shtëpi, i pyeti: ''Për çfarë diskutonit ndërmjet jush rrugës?''.</para>
<para style="p"><verse number="34" style="v"/>Dhe ata heshtën, sepse rrugës kishin diskutuar se cili ndër ta ishte më i madhi.</para>
<para style="p"><verse number="35" style="v"/>Atëherë ai u ul, i thirri të dymbëdhjetët dhe u tha atyre: ''Nëse dikush do të jetë i pari, le të bëhet i fundit i të gjithëve dhe shërbëtori i të gjithëve''.</para>
<para style="p"><verse number="36" style="v"/>Dhe mori një fëmijë të vogël dhe e vuri në mes të tyre; pastaj e mori në krahë dhe u tha atyre:</para>
<para style="p"><verse number="37" style="v"/>''Cilido që pranon një nga këta fëmijë në emrin tim, më pranon mua; dhe kushdo që më pranon mua, nuk më pranon mua, por atë që më ka dërguar''</para>
<para style="p"><verse number="38" style="v"/>Atëherë Gjoni mori fjalën dhe i tha: ''Mësues, ne pamë një njeri që nuk na ndjek, që i dëbonte demonët në emrin tënd dhe ia ndaluam sepse ai nuk na ndjek''.</para>
<para style="p"><verse number="39" style="v"/>Por Jezusi tha: ''Mos ia ndaloni, sepse s'ka njeri që mund të bëjë një vepër të fuqishme në emrin tim, dhe fill pas kësaj të flasë keq për mua.</para>
<para style="p"><verse number="40" style="v"/>Sepse kush nuk është kundër nesh, është me ne.</para>
<para style="p"><verse number="41" style="v"/>Në fakt, kushdo që do t'ju japë të pini një gotë ujë në emrin tim, sepse jeni të Krishtit, në të vërtetë po ju them se me siguri nuk do ta humbasë shpërblimin e vet''.</para>
<para style="p"><verse number="42" style="v"/>''Dhe kush do të skandalizojë një nga këta të vegjël që besojnë në mua, do të ishte më mirë për të t'i varet në qafë një gur mulliri dhe të hidhet në det.</para>
<para style="p"><verse number="43" style="v"/>Tani nëse dora jote të skandalizon për mëkat, preje; është më mirë për ty të hysh dorëcung në jetë, sesa të kesh dy duar dhe të shkosh në Gehena, në zjarrin e pashueshëm,</para>
<para style="p"><verse number="44" style="v"/>atje ku krimbi i tyre nuk vdes dhe zjarri nuk fiket.</para>
<para style="p"><verse number="45" style="v"/>Dhe nëse këmba jote të skandalizon për mëkat, preje; është më mirë për ty të hysh i çalë në jetë, se sa të kesh dy këmbë dhe të të hedhin në Gehena, në zjarrin e pashueshëm,</para>
<para style="p"><verse number="46" style="v"/>atje ku krimbi i tyre nuk vdes dhe zjarri nuk fiket.</para>
<para style="p"><verse number="47" style="v"/>Dhe nëse syri yt të skandalizon për mëkat, nxirre; është më mirë për ty të hysh me një sy në jetë sesa të kesh dy sy dhe të të hedhin në Gehenën e zjarrit,</para>
<para style="p"><verse number="48" style="v"/>atje ku krimbi i tyre nuk vdes dhe zjarri nuk fiket.</para>
<para style="p"><verse number="49" style="v"/>Sepse gjithkush duhet të kripet me zjarr, dhe çdo fli duhet të kripet me kripë.</para>
<para style="p"><verse number="50" style="v"/>Kripa është e mirë, por nëse kripa bëhet e amësht, me se do t'i jepni shijen? Kini kripë në vetvete dhe jetoni në paqe njëri me tjetrin!''.</para>
<chapter number="10" style="c"/>
<para style="p"><verse number="1" style="v"/>Mbasi u nis prej andej, Jezusi shkoi në krahinën e Judesë gjatë Jordanit dhe përsëri u mblodhën rreth tij turma; ai përsëri filloi t'i mësojë, siç e kishte zakon.</para>
<para style="p"><verse number="2" style="v"/>Dhe farisenjtë, për ta vënë në provë, e pyetën: ''A është e ligjshme që burri ta lë gruan?''.</para>
<para style="p"><verse number="3" style="v"/>Dhe ai, duke u përgjigjur, u tha atyre: ''Çfarë ju ka urdhëruar Moisiu?''.</para>
<para style="p"><verse number="4" style="v"/>Ata thanë: ''Moisiu ka lejuar të shkruhet letra e shkurorëzimit dhe ta lësh gruan''.</para>
<para style="p"><verse number="5" style="v"/>Dhe Jezusi, duke u përgjigjur, u tha atyre: ''Për shkak të ngurtësisë së zemrës suaj ai e shkroi atë rregull;</para>
<para style="p"><verse number="6" style="v"/>por në fillim të krijimit, Perëndia i bëri mashkull e femër.</para>
<para style="p"><verse number="7" style="v"/>Për këtë arsye njeriu do ta braktisë babanë e tij dhe nënën e tij dhe do të bashkohet me gruan e tij;</para>
<para style="p"><verse number="8" style="v"/>dhe të dy do të jenë një mish i vetëm; kështu nuk janë më dy, por një mish i vetëm.</para>
<para style="p"><verse number="9" style="v"/>Prandaj njeriu të mos ndajë atë që Perëndia e ka bashkuar!''.</para>
<para style="p"><verse number="10" style="v"/>Dhe në shtëpi dishepujt e vet e pyetën përsëri për këtë çështje.</para>
<para style="p"><verse number="11" style="v"/>Atëherë ai u tha atyre: ''Ai që lë gruan e vet dhe martohet me një tjetër, shkel kurorën me të.</para>
<para style="p"><verse number="12" style="v"/>Po ashtu, nëse gruaja lë burrin e vet dhe martohet me një tjetër, shkel kurorën.</para>
<para style="p"><verse number="13" style="v"/>Atëherë i prunë disa fëmijë të vegjël që ai t'i prekte ata; por dishepujt i qortonin ata që i prunë.</para>
<para style="p"><verse number="14" style="v"/>Kur Jezusi e pa këtë, i indinjuar, u tha atyre: ''I lini fëmijët e vegjël të vijnë tek unë dhe mos i pengoni, sepse e tyre është mbretëria e Perëndisë.</para>
<para style="p"><verse number="15" style="v"/>Në të vërtetë po ju them se kushdo që nuk e pranon mbretërinë e Perëndisë si një fëmijë i vogël, nuk do të hyjë në të''.</para>
<para style="p"><verse number="16" style="v"/>Dhe, si i mori në krahë, i bekoi duke vënë duart mbi ta.</para>
<para style="p"><verse number="17" style="v"/>Tani kur po bëhej gati për rrugë, i doli përpara dikush me vrap; u gjunjëzua para tij dhe e pyeti: ''Mësues i mirë, çfarë duhet të bëj që të trashëgoj jetën e përjetshme?''.</para>
<para style="p"><verse number="18" style="v"/>Dhe Jezusi i tha: ''Përse më quan i mirë? Askush nuk është i mirë, përveç një të vetmi, domethënë Perëndisë.</para>
<para style="p"><verse number="19" style="v"/>Ti i njeh urdhërimet: "Mos shkel kurorën. Mos vrit. Mos vidh. Mos bëj dëshmi të rreme. Mos mashtro. Ndero atin tënd dhe nënën tënde"''.</para>
<para style="p"><verse number="20" style="v"/>Dhe ai, duke iu përgjigjur, i tha: ''Mësues, të gjitha këto i kam zbatuar që në fëmijërinë time''.</para>
<para style="p"><verse number="21" style="v"/>Atëherë Jezusi e vështroi në fytyrë, ndjeu dashuri për të dhe i tha: ''Një gjë të mungon; shko, shit të gjitha ato që ke dhe jepua të varfërve dhe do të kesh një thesar në qiell; pastaj eja, merre kryqin tënd dhe më ndiq''.</para>
<para style="p"><verse number="22" style="v"/>Por ai u trishtua për këto fjalë dhe u largua me keqardhje, sepse kishte shumë pasuri.</para>
<para style="p"><verse number="23" style="v"/>Atëherë Jezusi, mbasi e hodhi vështrimin përreth, u tha dishepujve të vet: ''Sa vështirë është për ata që kanë pasuri të hyjnë në mbretërinë e Perëndisë!''.</para>
<para style="p"><verse number="24" style="v"/>Dishepujt u habitën shumë nga këto fjalë të tij. Por Jezusi foli përsëri dhe u tha atyre: ''O bij, sa e vështirë është që të hyjnë në mbretërinë e Perëndisë ata që mbështeten te pasuria.</para>
<para style="p"><verse number="25" style="v"/>Është më e lehtë që një deve të kalojë nëpër vrimën e një gjilpëre, se sa të hyjë një i pasur në mbretërinë e Perëndisë''.</para>
<para style="p"><verse number="26" style="v"/>Dhe ata u çuditën edhe më tepër dhe i thoshin njëri-tjetrit: ''Atëherë kush vallë mund të shpëtohet?''.</para>
<para style="p"><verse number="27" style="v"/>Por Jezusi, duke i ngulur sytë mbi ta, u tha: ''Kjo për njerëzit është e pamundur, por jo për Perëndinë, sepse gjithçka është e mundur për Perëndinë''.</para>
<para style="p"><verse number="28" style="v"/>Atëherë Pjetri e mori fjalën dhe tha: ''Ja, ne lamë çdo gjë dhe të kemi ndjekur''.</para>
<para style="p"><verse number="29" style="v"/>Jezusi, duke u përgjigjur, tha: ''Në të vërtetë po ju them që nuk ka asnjeri që të ketë lënë shtëpinë, a vëllezërit a motrat, a atin, a nënën, a fëmijët ose arat për hirin tim dhe për ungjillin,</para>
<para style="p"><verse number="30" style="v"/>që të mos marrë tani, në këtë kohë, njëqindfish shtëpi, vëllezër, motra, nëna, fëmijë e ara, së bashku me përndjekje, dhe në botën e ardhshme, jeta e përjetshme.</para>
<para style="p"><verse number="31" style="v"/>Por shumë të parë do të jenë të fundit dhe shumë të fundit do të jenë të parët''.</para>
<para style="p"><verse number="32" style="v"/>Ata ishin në udhëtim për t'u ngjitur në Jeruzalem, dhe Jezusi i paraprinte. Dhe ata ishin të tronditur dhe e ndiqnin me ndrojtje. Dhe ai i mblodhi përsëri të dymbëdhjetët mënjanë dhe nisi t'u thotë çfarë do t'i ndodhte:</para>
<para style="p"><verse number="33" style="v"/>''Ja, ne po ngjitemi në Jeruzalem dhe Biri i njeriut do t'u dorëzohet krerëve të priftërinjve dhe skribëve; dhe ata do ta dënojnë me vdekje dhe do ta dorëzojnë në duar të paganëve,</para>
<para style="p"><verse number="34" style="v"/>të cilët do ta tallin, do ta fshikullojnë, do ta pështyjnë dhe do ta vrasin, por ai, ditën e tretë, do të ringjallet''.</para>
<para style="p"><verse number="35" style="v"/>Atëherë Jakobi dhe Gjoni, bij të Zebedeut, iu afruan dhe i thanë: ''Mësues, ne dëshirojmë që ti të bësh për ne atë që do të të kërkojmë''.</para>
<para style="p"><verse number="36" style="v"/>Dhe ai u tha atyre: ''Çfarë doni të bëj për ju?''</para>
<para style="p"><verse number="37" style="v"/>Ata i thanë: ''Na lejo që të ulemi njëri në të djathtën tënde dhe tjetri në të majtën tënde në lavdinë tënde''.</para>
<para style="p"><verse number="38" style="v"/>Dhe Jezusi u tha atyre: ''Ju nuk dini çfarë kërkoni. A mund të pini ju kupën që unë do të pi dhe të pagëzoheni me atë pagëzim me të cilin unë jam pagëzuar?''. Ata i thanë: ''Po, mundemi''.</para>
<para style="p"><verse number="39" style="v"/>Dhe Jezusi u tha atyre: ''Vërtetë ju do të pini kupën që unë po pi dhe do të pagëzoheni me atë pagëzim me të cilin jam pagëzuar,</para>
<para style="p"><verse number="40" style="v"/>por nuk më takon mua të vë dikë të ulet në të djathtën time ose në të majtën time, por është për ata për të cilët është përgatitur''.</para>
<para style="p"><verse number="41" style="v"/>Kur i dëgjuan këto, të dhjetë të tjerët filluan të indinjohen kundër Jakobit dhe Gjonit.</para>
<para style="p"><verse number="42" style="v"/>Por Jezusi i thirri pranë vetes dhe tha: ''Ju e dini që ata që konsiderohen sundues të kombeve i sundojnë ato dhe të mëdhenjtë e tyre ushtrojnë mbi to pushtetin e tyre;</para>
<para style="p"><verse number="43" style="v"/>por kjo s'duhet të ndodhë midis jush; madje ai nga ju që do të dojë të bëhet i madh, do të jetë shërbëtori juaj;</para>
<para style="p"><verse number="44" style="v"/>dhe kushdo nga ju që do të dojë të jetë i pari, do të jetë skllavi i të gjithëve.</para>
<para style="p"><verse number="45" style="v"/>Sepse edhe Biri i njeriut nuk erdhi që t'i shërbejnë, por për të shërbyer dhe për të dhënë jetën e tij si çmim për shpengimin e shumë vetave''.</para>
<para style="p"><verse number="46" style="v"/>Kështu arritën në Jeriko. Kur ai po dilte nga Jeriko me dishepujt e tij dhe me një turmë të madhe, biri i Timoteut, Bartimeu i verbër, ishte ulur gjatë rrugës dhe lypte.</para>
<para style="p"><verse number="47" style="v"/>Kur dëgjoi se ai që po kalonte ishte Jezusi Nazareas, filloi të bërtasë dhe të thotë: ''Jezus, Bir i Davidit, ki mëshirë për mua!''.</para>
<para style="p"><verse number="48" style="v"/>Shumë e qortonin që të heshte, por ai bërtiste edhe më fort: ''Bir i Davidit, ki mëshirë për mua!''.</para>
<para style="p"><verse number="49" style="v"/>Dhe Jezusi qëndroi dhe urdhëroi që ta thërrasin. Ata e thirrën, pra, të verbrin duke i thënë: ''Merr zemër, çohu, ai po të thërret!''.</para>
<para style="p"><verse number="50" style="v"/>Atëherë ai hodhi tej rrobën e tij, u ngrit dhe erdhi te Jezusi.</para>
<para style="p"><verse number="51" style="v"/>Dhe Jezusi mori fjalën dhe i tha: ''Çfarë do që unë të të bëj?''. I verbëri i tha: ''Rabboni, që të më kthehet të parit!''.</para>
<para style="p"><verse number="52" style="v"/>Dhe Jezusi i tha: ''Shko, besimi yt të shëroi''. Dhe në çast atij iu kthye të parit dhe nisi të ndjekë Jezusin në udhë.</para>
<chapter number="11" style="c"/>
<para style="p"><verse number="1" style="v"/>Tani kur iu afruan Jeruzalemit, drejt Betfagës dhe Betanisë, afër Malit të Ullinjve, Jezusi dërgoi dy nga dishepujt e vet,</para>
<para style="p"><verse number="2" style="v"/>duke u thënë: ''Shkoni në fshatin përballë dhe, posa të hyni aty, do të gjeni një kërriç të lidhur, mbi të cilin akoma nuk ka hipur askush; zgjidheni dhe ma sillni.</para>
<para style="p"><verse number="3" style="v"/>Dhe në se ndokush iu thotë: "Pse po veproni kështu?", përgjigjuni: "I duhet Zotit. Ai do ta kthejë menjëherë këtu"''.</para>
<para style="p"><verse number="4" style="v"/>Ata shkuan dhe e gjetën kërriçin të lidhur afër një dere, në rrugë, dhe e zgjidhën.</para>
<para style="p"><verse number="5" style="v"/>Disa nga të pranishmit u thanë atyre: ''Ç'po bëni? Pse po e zgjidhni kërriçin?''.</para>
<para style="p"><verse number="6" style="v"/>Këta iu përgjigjën ashtu si u kishte thënë Jezusi dhe ata i lanë të shkojnë.</para>
<para style="p"><verse number="7" style="v"/>Atëherë ia çuan Jezusit kërriçin, vunë mbi të mantelet e tyre dhe ai u ul mbi të.</para>
<para style="p"><verse number="8" style="v"/>Shumë njerëz i shtronin rrobat e tyre rrugës dhe të tjerë pritnin degë nga pemët dhe i hidhnin rrugës.</para>
<para style="p"><verse number="9" style="v"/>Dhe si ata që pararendnin, edhe ata që ndiqnin Jezusin, thërrisnin dhe thoshin: ''Hosana! Bekuar është ai që vjen në emër të Zotit!</para>
<para style="p"><verse number="10" style="v"/>E bekuar është mbretëria e Davidit, atit tonë, që vjen në emër të Zotit. Hosana në vendet shumë të larta!''.</para>
<para style="p"><verse number="11" style="v"/>Kështu hyri Jezusi në Jeruzalem dhe në tempull; dhe, mbasi shikoi mirë çdo gjë, duke qenë se ishte vonë, doli bashkë me të dymbëdhjetët në drejtim të Betanisë.</para>
<para style="p"><verse number="12" style="v"/>Të nesërmen, kur dolën nga Betania, ai kishte uri.</para>
<para style="p"><verse number="13" style="v"/>Dhe, duke parë nga larg një fik që kishte gjethe, shkoi për të parë në se mund të gjente diçka atje; por, kur iu afrua, s'gjeti asgjë përveç gjetheve, sepse nuk ishte koha e fiqve.</para>
<para style="p"><verse number="14" style="v"/>Atëherë Jezusi, duke iu drejtuar fikut, tha: ''Askush mos ngrëntë kurrë fryt prej teje përjetë''. Dhe dishepujt e tij e dëgjuan.</para>
<para style="p"><verse number="15" style="v"/>Kështu arritën në Jeruzalem. Dhe Jezusi, mbasi hyri në tempull, filloi t'i dëbojë ata që shisnin dhe blinin brenda tempullit dhe përmbysi tavolinat e këmbyesve të parave dhe ndenjëset e shitësve të pëllumbave.</para>
<para style="p"><verse number="16" style="v"/>Dhe nuk lejoi asnjë që të mbartte sende nëpër tempull.</para>
<para style="p"><verse number="17" style="v"/>Dhe i mësonte duke u thënë atyre: ''Vallë nuk është shkruar: "Shtëpia ime do të quhet shtëpi e lutjes për të gjithë kombet"? Ju, përkundrazi, e keni bërë shpellë kusarësh!''.</para>
<para style="p"><verse number="18" style="v"/>Tani skribët dhe krerët e priftërinjve kur i dëgjuan këto fjalë kërkonin mënyrën se si ta vrisnin, por kishin frikë prej tij, sepse gjithë turma ishte e mahnitur nga doktrina e tij.</para>
<para style="p"><verse number="19" style="v"/>Dhe kur u bë darkë, Jezusi doli jashtë qytetit.</para>
<para style="p"><verse number="20" style="v"/>Të nesërmen në mëngjes, duke kaluar, panë se fiku ishte tharë me gjithë rrënjë.</para>
<para style="p"><verse number="21" style="v"/>Dhe Pjetri, duke u kujtuar, i tha: ''Mësues, ja, fiku që ti mallkove qenka tharë''.</para>
<para style="p"><verse number="22" style="v"/>Atëherë Jezusi, duke u përgjigjur, u tha atyre: ''Kini besimin e Perëndisë!</para>
<para style="p"><verse number="23" style="v"/>Sepse ju them në të vërtetë se nëse dikush do t'i thotë këtij mali: "Luaj vendit dhe hidhu në det", dhe nuk do të ketë dyshime në zemër të vet, por do të besojë se ajo që po thotë do të ndodhë, çdo gjë që të thotë do t'i bëhet.</para>
<para style="p"><verse number="24" style="v"/>Prandaj po ju them: Të gjitha ato që ju kërkoni duke lutur, besoni se do t'i merrni dhe ju do t'i merrni.</para>
<para style="p"><verse number="25" style="v"/>Dhe kur nisni të luteni, nëse keni diçka kundër ndokujt, faleni, që edhe Ati juaj që është në qiejt, t'ju falë mëkatet tuaja.</para>
<para style="p"><verse number="26" style="v"/>Por në se ju nuk falni, as Ati juaj, që është në qiejt, nuk do t'jua falë mëkatet tuaja''.</para>
<para style="p"><verse number="27" style="v"/>Pastaj ata erdhën përsëri në Jeruzalem; dhe ndërsa ai po ecte nëpër tempull, krerët e priftërinjve, skribët dhe pleqtë iu afruan,</para>
<para style="p"><verse number="28" style="v"/>dhe i thanë: ''Me ç'pushtet i bën ti këto gjëra? Kush ta dha këtë pushtet për t'i kryer këto gjëra?''.</para>
<para style="p"><verse number="29" style="v"/>Dhe Jezusi, duke u përgjigjur, u tha atyre: ''Edhe unë do t'ju pyes diçka; më jepni përgjigje, pra, dhe unë do t'ju them me ç'pushtet i bëj këto gjëra.</para>
<para style="p"><verse number="30" style="v"/>Pagëzimi i Gjonit a ishte nga qielli apo nga njerëzit? Më jepni përgjigje.</para>
<para style="p"><verse number="31" style="v"/>Ata filluan të arsyetonin midis tyre: ''Po të themi "nga qielli", ai do të thotë: "Atëherë pse ju nuk i besuat?".</para>
<para style="p"><verse number="32" style="v"/>Por po t'i themi "nga njerëzit", kemi frikë nga populli, sepse të gjithë e konsideronin Gjonin se ishte me të vërtetë një profet''.</para>
<para style="p"><verse number="33" style="v"/>Prandaj, duke iu përgjigjur, i thanë Jezusit: ''Nuk e dimë''. Dhe Jezusi duke u përgjigjur, u tha atyre: ''As unë nuk po ju them se me çfarë pushteti i bëj këto gjëra''.</para>
<chapter number="12" style="c"/>
<para style="p"><verse number="1" style="v"/>Pastaj ai filloi t'u flasë me shëmbëlltyra: ''Një njeri mbolli një vresht, e thuri me gardh, gërmoi një vend për të shtrydhur rrushin, ndërtoi një kullë dhe ua besoi disa vreshtarëve dhe pastaj shkoi larg.</para>
<para style="p"><verse number="2" style="v"/>Në kohën e të vjelave dërgoi shërbëtorin te vreshtarët për të marrë prej tyre pjesën e vet të frutave të vreshtit.</para>
<para style="p"><verse number="3" style="v"/>Por ata e kapën, e rrahën dhe e kthyen duarbosh.</para>
<para style="p"><verse number="4" style="v"/>Ai u nisi përsëri një shërbëtor tjetër, por ata, mbasi e gjuajtën me gurë, e plagosën në kokë dhe e kthyen të turpëruar.</para>
<para style="p"><verse number="5" style="v"/>Përsëri dërgoi edhe një tjetër, por ata e vranë. Më pas dërgoi shumë të tjerë dhe nga këta disa i rrahën, të tjerët i vranë.</para>
<para style="p"><verse number="6" style="v"/>I ngeli edhe një për të dërguar: birin e tij të dashur. Më së fundi ua dërgoi edhe atë duke thënë: "Për djalin tim do të kenë respekt".</para>
<para style="p"><verse number="7" style="v"/>Por ata vreshtarë i thanë njëri-tjetrit: "Ky është trashëgimtari, ejani ta vrasim dhe do të na mbesë trashëgimia".</para>
<para style="p"><verse number="8" style="v"/>Dhe e kapën, e vranë dhe e hodhën jashtë vreshtit.</para>
<para style="p"><verse number="9" style="v"/>Çfarë do të bëjë, pra, i zoti i vreshtit? Ai do të vijë dhe do t'i shfarosë vreshtarët dhe vreshtin do t'ua japë të tjerëve.</para>
<para style="p"><verse number="10" style="v"/>Po a nuk e keni lexuar këtë shkrim: "Guri, që ndërtuesit e hodhën poshtë, u bë guri i qoshes.</para>
<para style="p"><verse number="11" style="v"/>Kjo është bërë nga Zoti dhe është një gjë e mrekullueshme në sytë tanë"?''.</para>
<para style="p"><verse number="12" style="v"/>Atëherë ata kërkuan ta kapin, sepse kuptuan se ai e kishte thënë atë shëmbëlltyrë kundër tyre; por kishin frikë nga turma; dhe e lanë e ikën.</para>
<para style="p"><verse number="13" style="v"/>Pastaj i dërguan disa farisenj dhe herodianë për ta zënë në gabim në fjalë.</para>
<para style="p"><verse number="14" style="v"/>Këta erdhën dhe i thanë: ''Mësues, ne e dimë se ti je i vërtetë pa pyetur për njeri, sepse nuk merr parasysh dukjen e njerëzve, por u mëson udhën e Perëndisë sipas së vërtetës. A është e ligjshme t'i paguhet taksa Cezarit apo jo? Duhet t'ia paguajmë apo jo?</para>
<para style="p"><verse number="15" style="v"/>Por ai, duke njohur hipokrizinë e tyre, u tha atyre: ''Përse më tundoni? Më sillni një denar që ta shoh!''.</para>
<para style="p"><verse number="16" style="v"/>Ata ia prunë. Dhe ai u tha atyre: ''E kujt është kjo fytyrë dhe ky mbishkrim?''. Ata i thanë: ''E Cezarit''.</para>
<para style="p"><verse number="17" style="v"/>Atëherë Jezusi u përgjigj dhe u tha atyre: ''I jepni Cezarit atë që është e Cezarit, dhe Perëndisë atë që është e Perëndisë''. Dhe ata u çuditën nga ai.</para>
<para style="p"><verse number="18" style="v"/>Pastaj iu paraqitën disa saducenj, të cilët thonë se nuk ka ringjallje, dhe e pyetën duke thënë:</para>
<para style="p"><verse number="19" style="v"/>''Mësues, Moisiu na la të shkruar që, nëse vdes vëllai i dikujt dhe e lë gruan pa fëmijë, vëllai i tij duhet të martohet me të venë për t'i lindur pasardhës vëllait të tij.</para>
<para style="p"><verse number="20" style="v"/>Tani ishin shtatë vëllezër; i pari u martua dhe vdiq pa lënë fëmijë.</para>
<para style="p"><verse number="21" style="v"/>E mori, pra, i dyti, por edhe ky vdiq pa lënë fëmijë; po kështu i treti.</para>
<para style="p"><verse number="22" style="v"/>Që të shtatë e morën për grua dhe vdiqën pa lënë fëmijë. E fundit, pas të gjithëve, vdiq edhe gruaja.</para>
<para style="p"><verse number="23" style="v"/>Në ringjallje, pra, kur të ringjallen, gruaja e kujt do të jetë ajo? Sepse që të shtatë e patën grua''.</para>
<para style="p"><verse number="24" style="v"/>Jezusi, duke u përgjigjur, tha atyre: ''A nuk është pikërisht për këtë që jeni në gabim, sepse nuk i njihni as shkrimet as pushtetin e Perëndisë?</para>
<para style="p"><verse number="25" style="v"/>Sepse kur njerëzit do të ringjallen së vdekuri, as do të martohen as do të martojnë, por do të jenë si engjëjt në qiell.</para>
<para style="p"><verse number="26" style="v"/>Sa për ringjalljen e të vdekurve, a nuk keni lexuar në librin e Moisiut se si foli Perëndia nga ferrishta duke thënë: "Unë jam Perëndia i Abrahamit, Perëndia i Isakut dhe Perëndia i Jakobit"?</para>
<para style="p"><verse number="27" style="v"/>Ai nuk është Perëndia i të vdekurve, por Perëndia i të gjallëve. Ju, pra, po gaboni shumë''.</para>
<para style="p"><verse number="28" style="v"/>Atëherë një nga skribët që e kishte dëgjuar diskutimin e tyre, duke kuptuar se ai u ishte përgjigjur mirë, iu afrua dhe e pyeti: ''Cili është i pari i të gjithë urdhërimeve?''.</para>
<para style="p"><verse number="29" style="v"/>Dhe Jezusi u përgjigj: ''Urdhërimi i parë i të gjithëve është: "Dëgjo, o Izrael: Zoti, Perëndia ynë, është i vetmi Zot",</para>
<para style="p"><verse number="30" style="v"/>dhe: "Duaje Zotin, Perëndinë tënd, me gjithë zemrën tënde, me gjithë shpirtin tënd, me gjithë mendjen tënde e me gjithë forcën tënde!". Ky është i pari urdhërim.</para>
<para style="p"><verse number="31" style="v"/>Dhe i dyti i ngjan këtij: "Duaje të afërmin tënd porsi vetveten". Nuk ka urdhërim tjetër më të madh se këta''.</para>
<para style="p"><verse number="32" style="v"/>Atëherë skribi i tha: ''Mirë, Mësues. The, sipas së vërtetës, se ka vetëm një Perëndi dhe s'ka asnjë tjetër përveç tij;</para>
<para style="p"><verse number="33" style="v"/>dhe ta duash me gjithë zemër, me gjithë mendje, me gjithë shpirt dhe me gjithë forcë, dhe ta duash të afërmin porsi vetvetja vlen më tepër se sa gjithë holokaustet dhe flijimet''.</para>
<para style="p"><verse number="34" style="v"/>Dhe Jezusi, duke parë se ai ishte përgjigjur me mend, i tha: ''Ti nuk je larg nga mbretëria e Perëndisë''. Dhe kurrkush nuk guxoi më ta pyesë.</para>
<para style="p"><verse number="35" style="v"/>Dhe Jezusi, duke i mësuar në tempull, tha: ''Vallë, si mund të thonë skribët se Krishti është Bir i Davidit?</para>
<para style="p"><verse number="36" style="v"/>Sepse vetë Davidi, nëpërmjet Frymës së Shenjtë, tha: "Zoti i ka thënë Zotit tim: Ulu në të djathtën time, derisa t'i bëj armiqtë e tu stol të këmbëve të tua".</para>
<para style="p"><verse number="37" style="v"/>Vetë Davidi, pra, e quan Zot; si mund të jetë vallë bir i tij?''. Dhe pjesa më e madhe e dëgjonte me ëndje.</para>
<para style="p"><verse number="38" style="v"/>Dhe ai u thoshte atyre në doktrinën e vet: ''Ruhuni nga skribët, të cilëve u pëlqen të shëtisin me rroba të gjata dhe t'i përshëndetin në sheshe,</para>
<para style="p"><verse number="39" style="v"/>dhe të kenë vendet e para në sinagoga dhe vendet e para në gosti,</para>
<para style="p"><verse number="40" style="v"/>që i gllabërojnë shtëpitë e të vejave dhe, për t'u dukur, luten gjatë; ata do të marrin një gjykim më të rreptë!''.</para>
<para style="p"><verse number="41" style="v"/>Dhe Jezusi u ul përballë arkës së thesarit dhe vërente se njerëzit hidhnin aty denar; shumë të pasur hidhnin shumë.</para>
<para style="p"><verse number="42" style="v"/>Erdhi një e ve e varfër dhe hodhi dy monedha të vogla, domethënë një kuadrant.</para>
<para style="p"><verse number="43" style="v"/>Dhe Jezusi i thirri dishepujt e vet pranë vetes dhe u tha atyre: ''Ju them në të vërtetë se kjo e ve e varfër ka hedhur në thesar më shumë se të gjithë të tjerët.</para>
<para style="p"><verse number="44" style="v"/>Sepse të gjithë hodhën aty nga teprica e tyre, kurse ajo, me skamjen e vet, hodhi gjithë sa kishte për të jetuar''.</para>
<chapter number="13" style="c"/>
<para style="p"><verse number="1" style="v"/>Ndërsa ai po dilte nga tempulli, një nga dishepujt e vet i tha: ''Mësues, shih ç'gurë e ç'ndërtesa!''.</para>
<para style="p"><verse number="2" style="v"/>Dhe Jezusi duke iu përgjigjur i tha: ''A po i shikon këto ndërtesa të mëdha? Nuk do të mbetet gur mbi gur pa u rrënuar''.</para>
<para style="p"><verse number="3" style="v"/>Dhe pasi ai ishte ulur mbi malin e Ullinjve përballë tempullit, Pjetri, Jakobi, Gjoni dhe Andrea e pyetën veçmas:</para>
<para style="p"><verse number="4" style="v"/>''Na thuaj, kur do të ndodhin këto gjëra dhe cila do të jetë shenja e kohës në të cilën të gjitha këto gjëra do të duhet të mbarohen?''.</para>
<para style="p"><verse number="5" style="v"/>Dhe Jezusi duke u përgjigjur atyre nisi të flasë: ''Kini kujdes që të mos ju mashtrojë njeri.</para>
<para style="p"><verse number="6" style="v"/>Sepse do të vijnë shumë në emrin tim duke thënë: "Unë jam!"; dhe do të mashtrohen shumë veta.</para>
<para style="p"><verse number="7" style="v"/>Por, kur të dëgjoni të flitet për luftëra dhe për ushtime luftërash, mos u shqetësoni; sepse këto gjëra duhet të ndodhin; por nuk do të jetë ende mbarimi.</para>
<para style="p"><verse number="8" style="v"/>Në fakt do të ngrihet kombi kundër kombit dhe mbretëria kundër mbretërisë; do të ndodhin tërmete në vende të ndryshme, zi buke dhe turbullira. Këto gjëra nuk do të jenë tjetër veçse fillimi i dhembjeve të lindjes.</para>
<para style="p"><verse number="9" style="v"/>Kujdesuni për veten! Sepse do t'ju dorëzojnë gjyqeve dhe do t'ju rrahin ndër sinagoga; do t'ju nxjerrin përpara guvernatorëve dhe mbretërve, për shkakun tim, që të dëshmoni përpara tyre.</para>
<para style="p"><verse number="10" style="v"/>Por më parë duhet që t'u përhapet ungjilli gjithë popujve.</para>
<para style="p"><verse number="11" style="v"/>Tani, kur t'ju çojnë për t'ju dorëzuar në duart e tyre, mos u shqetësoni që më parë për atë që do të duhet të thoni dhe mos e paramendoni; por thoni çfarë t'ju jepet në atë çast, sepse nuk jeni ju që flisni, por Fryma e Shenjtë.</para>
<para style="p"><verse number="12" style="v"/>Tani vëllai do të dorëzojë vëllanë në vdekje dhe ati birin; dhe bijtë do të çohen kundër prindërve dhe do t'i bëjnë të vdesin.</para>
<para style="p"><verse number="13" style="v"/>Dhe ju do të jeni të urryer nga të gjithë për shkak të emrit tim; por ai që do të ngulmojë deri në fund, do të shpëtohet''.</para>
<para style="p"><verse number="14" style="v"/>Dhe kur të shihni neverinë e shkatërrimit, të parathënë nga profeti Daniel, e cila qëndron atje ku nuk duhej të ishte (ai që lexon le ta kuptojë), atëherë ata që do të jenë në Jude, le të ikin maleve.</para>
<para style="p"><verse number="15" style="v"/>Dhe ai që ndodhet mbi çatinë e shtëpisë, të mos zbresë, dhe as të hyjë në shtëpi për të marrë ndonjë gjë nga shtëpia e vet.</para>
<para style="p"><verse number="16" style="v"/>Dhe ai që do të jetë në arë, të mos kthehet prapa për të marrë rrobën e vet.</para>
<para style="p"><verse number="17" style="v"/>Tani mjerë gratë shtatzëna dhe ato me fëmijë në gji në ato ditë!</para>
<para style="p"><verse number="18" style="v"/>Dhe lutuni që ikja juaj të mos ndodhë në dimër.</para>
<para style="p"><verse number="19" style="v"/>Sepse në atë ditë do të jetë një mundim i madh, më i madhi që ka ndodhur që nga zanafilla e krijimit që kreu Perëndia deri më sot, dhe të tillë nuk do të ketë më kurrë.</para>
<para style="p"><verse number="20" style="v"/>Dhe, nëse Zoti nuk do t'i kishte shkurtuar ato ditë, asnjë i gjallë nuk do të shpëtonte; por Zoti i shkurtoi ato ditë për shkak të të zgjedhurve, që ai i zgjodhi.</para>
<para style="p"><verse number="21" style="v"/>Atëherë, nëse dikush do t'ju thotë: "Ja, Krishti është këtu!"; ose "Është atje", mos e besoni.</para>
<para style="p"><verse number="22" style="v"/>Sepse do të dalin krishtër të rremë dhe profetë të rremë dhe do të bëjnë shenja e çudi për të gënjyer, po të jetë e mundur, edhe të zgjedhurit.</para>
<para style="p"><verse number="23" style="v"/>Por ju kini kujdes; ja, unë ju paralajmërova çdo gjë''.</para>
<para style="p"><verse number="24" style="v"/>''Por në ato ditë, pas atij mundimi, dielli do të erret dhe hëna nuk do të japë shkëlqimin e vet;</para>
<para style="p"><verse number="25" style="v"/>yjet e qiellit do të bien dhe fuqitë që janë në qiej do të lëkunden.</para>
<para style="p"><verse number="26" style="v"/>Atëherë do ta shohin Birin e njeriut duke ardhur në re, me pushtet të madh e me lavdi.</para>
<para style="p"><verse number="27" style="v"/>Atëherë ai do të dërgojë engjëjt e vet dhe do t'i mbledhë të zgjedhurit e vet nga të katër erërat, nga skaji i tokës deri në skaj të qiellit.</para>
<para style="p"><verse number="28" style="v"/>Tani mësoni nga shëmbëlltyra e fikut: kur degët e tij njomësohen dhe nxjerrin gjethe, ju e dini se vera është afër.</para>
<para style="p"><verse number="29" style="v"/>Kështu edhe ju, kur do të shihni se po ndodhin këto gjëra, ta dini se ai është afër, madje te dera.</para>
<para style="p"><verse number="30" style="v"/>Në të vërtetë po ju them se ky brez nuk do të kalojë, derisa e gjithë kjo të ketë ndodhur.</para>
<para style="p"><verse number="31" style="v"/>Qielli dhe toka do të kalojnë, por fjalët e mia nuk do të kalojnë''.</para>
<para style="p"><verse number="32" style="v"/>''Sa për atë ditë dhe atë orë, askush nuk e di, as engjëjt në qiell, as Biri, por vetëm Ati.</para>
<para style="p"><verse number="33" style="v"/>Tregoni kujdes, rrini zgjuar dhe lutuni, sepse nuk e dini kur do të jetë ai moment.</para>
<para style="p"><verse number="34" style="v"/>Është sikurse një njeriu i cili, duke u nisur për rrugë, lë shtëpinë e vet duke u dhënë autoritet shërbëtorëve të tij, secilit në detyrën e tij, dhe portierin e urdhëron të rrije zgjuar.</para>
<para style="p"><verse number="35" style="v"/>Rrini zgjuar, pra, sepse nuk e dini kur do të vijë i zoti i shtëpisë: në mbrëmje a në mesnatë, kur këndon gjeli a në mëngjes;</para>
<para style="p"><verse number="36" style="v"/>që ai, duke u kthyer papritmas, të mos ju gjejë në gjumë.</para>
<para style="p"><verse number="37" style="v"/>Tani, këtë që po ju them juve, ua them të gjithëve: Rrini zgjuar!''.</para>
<chapter number="14" style="c"/>
<para style="p"><verse number="1" style="v"/>Tani dy ditë më vonë ishte Pashka dhe festa e të Ndormëve; dhe krerët e priftërinjve dhe skribët kërkonin mënyrën se si ta kapnin Jezusin me mashtrim dhe ta vrisnin.</para>
<para style="p"><verse number="2" style="v"/>Por thoshin: ''Jo gjatë festës, që të mos ndodhë ndonjë trazirë nga populli''.</para>
<para style="p"><verse number="3" style="v"/>Tani ai ishte në Betania, në shtëpinë e Simonit lebros, dhe ndërsa ishte në tryezë, hyri një grua me një enë alabastri me vaj të parfumuar me nard të vërtetë, shumë të kushtueshëm; ajo e theu enën prej alabastri dhe ia derdhi vajin mbi krye.</para>
<para style="p"><verse number="4" style="v"/>Disa u indinjuan midis tyre dhe thanë: ''Përse bëhet gjithë ky shpenzim i kotë i vajit?</para>
<para style="p"><verse number="5" style="v"/>Sepse ky vaj mund të shitej për më shumë se treqind denarë dhe këto t'u jepeshin të varfërve''. Dhe ishin të indinjuar ndaj asaj.</para>
<para style="p"><verse number="6" style="v"/>Por Jezusi tha: ''Lëreni të qetë; pse e shqetësoni? Ajo kreu një vepër të mirë ndaj meje.</para>
<para style="p"><verse number="7" style="v"/>Sepse të varfrit do t'i keni gjithmonë me ju; dhe, kur të doni, mund t'u bëni mirë; por mua nuk do të më keni gjithmonë.</para>
<para style="p"><verse number="8" style="v"/>Ajo bëri atë që mundi; vajosi para kohe trupin tim për varrim.</para>
<para style="p"><verse number="9" style="v"/>Por po ju them në të vërtetë se në gjithë botën, kudo që do të predikohet ky ungjill, do të tregojnë edhe atë që ajo bëri, në përkujtim të saj''.</para>
<para style="p"><verse number="10" style="v"/>Atëherë Juda Iskarioti, një nga të dymbëdhjetët, shkoi te krerët e priftërinjve, që t'ua dorëzonte Jezusin.</para>
<para style="p"><verse number="11" style="v"/>Dhe ata, kur e dëgjuan, u gëzuan dhe i premtuan se do t'i jepnin para. Kështu ai kërkonte rastin e përshtatshëm për ta tradhtuar.</para>
<para style="p"><verse number="12" style="v"/>Tani në ditën e parë të festës së të Ndormëve, kur flijohej Pashka, dishepujt e vet i thanë: ''Ku do të shkojmë dhe të përgatisim për ta ngrënë Pashkën?''.</para>
<para style="p"><verse number="13" style="v"/>Atëherë ai dërgoi dy nga dishepujt e vet duke u thënë: ''Shkoni në qytet dhe atje do të takoni një njeri, që bart një kanë plot me ujë; ndiqeni atë.</para>
<para style="p"><verse number="14" style="v"/>Dhe atje ku ai do të hyjë, i thoni të zotit të shtëpisë: "Mësuesi pyet: Ku është dhoma ku mund të ha Pashkën me dishepujt e mi?".</para>
<para style="p"><verse number="15" style="v"/>Atëherë ai do t'ju tregojë lart një sallë të madhe të mobiluar dhe gati; aty përgatitni për ne''.</para>
<para style="p"><verse number="16" style="v"/>Dishepujt e tij shkuan, arritën në qytet dhe gjetën ashtu siç ai u kishte thënë; dhe përgatitën Pashkën.</para>
<para style="p"><verse number="17" style="v"/>Kur u bë darkë, ai erdhi me të dymbëdhjetët.</para>
<para style="p"><verse number="18" style="v"/>Dhe kur po rrinin në tryezë dhe po hanin, Jezusi tha: ''Ju them në të vërtetë se njëri prej jush, që po ha me mua, do të më tradhtojë''.</para>
<para style="p"><verse number="19" style="v"/>Atëherë ata filluan të trishtohen dhe t'i thoshin njëri pas tjetrit: ''Mos jam unë?''. Dhe një tjetër tha: ''Mos jam unë?''.</para>
<para style="p"><verse number="20" style="v"/>Dhe ai, duke u përgjigjur, u tha atyre: ''Është një nga të dymbëdhjetët që po ngjyen me mua në çanak.</para>
<para style="p"><verse number="21" style="v"/>Po, Biri i njeriut po shkon ashtu siç është shkruar për të; por mjerë ai njeri me anë të cilit tradhtohet Biri i njeriut. Do të ishte më mirë për të, që ai njeri të mos kishte lindur kurrë!''.</para>
<para style="p"><verse number="22" style="v"/>Dhe, ndërsa ata po hanin, Jezusi mori bukë, e bekoi, e theu dhe ua dha atyre duke thënë: ''Merrni, hani; ky është trupi im''.</para>
<para style="p"><verse number="23" style="v"/>Pastaj mori kupën, e falënderoi, ua dha atyre dhe të gjithë pinë prej saj.</para>
<para style="p"><verse number="24" style="v"/>Atëherë u tha: ''Ky është gjaku im, gjaku i besëlidhjes së re, që derdhet për shumë veta.</para>
<para style="p"><verse number="25" style="v"/>Në të vërtetë unë po ju them se nuk do të pi më prej frytit të hardhisë deri në atë ditë kur do ta pi të ri në mbretërinë e Perëndisë''.</para>
<para style="p"><verse number="26" style="v"/>Dhe, mbasi kënduan një himn, dolën dhe u drejtuan nga Mali i Ullinjve.</para>
<para style="p"><verse number="27" style="v"/>Dhe Jezusi u tha atyre: Ju të gjithë do të skandalizoheni me mua sonte, sepse është shkruar: "Do ta godas Bariun dhe delet do të shpërndahen".</para>
<para style="p"><verse number="28" style="v"/>Por, mbasi të ringjallem, unë do t'ju pararend në Galile''.</para>
<para style="p"><verse number="29" style="v"/>Dhe Pjetri i tha: ''Edhe sikur të gjithë të tjerët të skandalizohen me ty, unë nuk do të skandalizohem''.</para>
<para style="p"><verse number="30" style="v"/>Dhe Jezusi i tha: ''Unë po të them në të vërtetë se sot, pikërisht në këtë natë, para se gjeli të këndojë dy herë, ti do të më mohosh tri herë''.</para>
<para style="p"><verse number="31" style="v"/>Por ai, duke ngulur këmbë më tepër, thoshte: ''Edhe sikur të më duhet të vdes me ty, nuk do të të mohoj kurrë''. Të njëjtën gjë thoshin edhe gjithë të tjerët.</para>
<para style="p"><verse number="32" style="v"/>Pastaj ata arritën në një vend që quhej Gjetsemani; dhe ai u tha dishepujve të vet: ''Uluni këtu, derisa unë të jem lutur''.</para>
<para style="p"><verse number="33" style="v"/>Mori, pra, me vete Pjetrin, Jakobin dhe Gjonin, dhe filloi ta zërë frika dhe ankthi;</para>
<para style="p"><verse number="34" style="v"/>dhe u tha atyre: ''Shpirti im është thellësisht i trishtuar, deri në vdekje; qëndroni këtu dhe rrini zgjuar''.</para>
<para style="p"><verse number="35" style="v"/>Dhe, si shkoi pak përpara, ra përmbys përtokë dhe lutej që, po të ishte e mundur, të largohej prej tij ajo orë.</para>
<para style="p"><verse number="36" style="v"/>Dhe tha: ''Abba, Atë, çdo gjë për ty është e mundur; largoje prej meje këtë kupë! Por jo atë që dua unë, por atë që do ti!''.</para>
<para style="p"><verse number="37" style="v"/>Pastaj u kthye mbrapa, i gjeti dishepujt duke fjetur dhe i tha Pjetrit: ''Simon, po fle? S'ke qenë i zoti të rrish zgjuar një orë të vetme?</para>
<para style="p"><verse number="38" style="v"/>Rrini zgjuar dhe lutuni që të mos hyni në tundim; sigurisht fryma është e gatshme, por mishi është i dobët''.</para>
<para style="p"><verse number="39" style="v"/>U largua përsëri dhe u lut duke thënë të njëjtat fjalë.</para>
<para style="p"><verse number="40" style="v"/>Kur u kthye, i gjeti përsëri në gjumë dishepujt, sepse sytë e tyre ishin rënduar dhe ata nuk dinin çfarë t'i përgjigjeshin.</para>
<para style="p"><verse number="41" style="v"/>Së fundi, kthehet për të tretën herë dhe u thotë atyre: ''Ende po flini dhe pushoni? Mjaft! Erdhi ora. Ja, Biri i njeriut po dorëzohet në duart e mëkatarëve.</para>
<para style="p"><verse number="42" style="v"/>Çohuni, të shkojmë; ja, ai që po më tradhton është afër!''.</para>
<para style="p"><verse number="43" style="v"/>Dhe në atë çast, ndërsa ai ende po fliste, erdhi Juda, një nga të dymbëdhjetët, dhe me të një turmë e madhe me shpata e shkopinj, e dërguar nga krerët e priftërinjve, nga skribët dhe nga pleqtë.</para>
<para style="p"><verse number="44" style="v"/>Dhe ai që po e tradhtonte u kishte dhënë atyre një shenjë: ''Kë do të puth, ai është. Kapeni dhe çojeni me shoqërim të sigurt''.</para>
<para style="p"><verse number="45" style="v"/>Dhe si arriti, u afrua menjëherë tek ai dhe tha: ''Rabi, Rabi!''; dhe e puthi përzemërsisht!</para>
<para style="p"><verse number="46" style="v"/>Atëherë ata vunë dorë mbi të dhe e arrestuan.</para>
<para style="p"><verse number="47" style="v"/>Dhe një nga të pranishmit nxori shpatën, i ra shërbëtorit të kryepriftit dhe ia preu veshin.</para>
<para style="p"><verse number="48" style="v"/>Atëherë Jezusi, duke iu përgjigjur, i tha: ''Paskeni ardhur me shpata e me shkopinj që të më kapni sikurse të isha një cub?</para>
<para style="p"><verse number="49" style="v"/>E pra, përditë isha midis jush në tempull duke i mësuar njerëzit dhe ju nuk më kapët; por kjo po ndodh që të përmbushen Shkrimet!''.</para>
<para style="p"><verse number="50" style="v"/>Atëherë dishepujt e lanë dhe ikën të gjithë.</para>
<para style="p"><verse number="51" style="v"/>Dhe një farë djaloshi, që ishte i mbështjellë me një çarçaf mbi trupin e zhveshur, po e ndiqte, por ata e kapën.</para>
<para style="p"><verse number="52" style="v"/>Por ai e lëshoi çarçafin dhe iku lakuriq nga duart e tyre.</para>
<para style="p"><verse number="53" style="v"/>Atëherë ata e çuan Jezusin te kryeprifti, ku u mblodhën të gjithë krerët e priftërinjve, pleqtë dhe skribët.</para>
<para style="p"><verse number="54" style="v"/>Dhe Pjetri e ndoqi nga larg deri brenda në pallatin e kryepriftit dhe u ul atje bashkë me rojat dhe ngrohej afër zjarrit.</para>
<para style="p"><verse number="55" style="v"/>Dhe krerët e priftërinjve dhe gjithë sinedri kërkonin dëshmi kundër Jezusit për ta vrarë, por nuk po gjenin.</para>
<para style="p"><verse number="56" style="v"/>Shumë veta në fakt jepnin dëshmi të rreme kundër tij; por dëshmitë e tyre nuk përkonin.</para>
<para style="p"><verse number="57" style="v"/>Atëherë disa u ngritën dhe dëshmuan rrejshëm kundër tij duke thënë:</para>
<para style="p"><verse number="58" style="v"/>''Ne e kemi dëgjuar se ka thënë: "Unë do ta shkatërroj këtë tempull të bërë me duar, dhe brenda tri ditësh do të ndërtoj një tjetër që nuk është bërë me duar"''.</para>
<para style="p"><verse number="59" style="v"/>Por as mbi këtë dëshmia e tyre nuk përkonte.</para>
<para style="p"><verse number="60" style="v"/>Atëherë kryeprifti u ngrit në mes të kuvendit dhe e pyeti Jezusin duke thënë: ''Nuk përgjigjesh fare? Çfarë po dëshmojnë këta kundër teje?''.</para>
<para style="p"><verse number="61" style="v"/>Por ai heshti dhe nuk u përgjigj fare. Përsëri kryeprifti e pyeti dhe i tha: ''A je ti Krishti, Biri i të Bekuarit?''.</para>
<para style="p"><verse number="62" style="v"/>Dhe Jezusi tha: ''Unë jam. Dhe ju do ta shihni Birin e njeriut të ulur në të djathtën e Pushtetit dhe duke ardhur me retë e qiellit''.</para>
<para style="p"><verse number="63" style="v"/>Atëherë kryeprifti, duke i shqyer rrobat, tha: ''Ç'nevojë kemi më për dëshmitarë?</para>
<para style="p"><verse number="64" style="v"/>Ju e dëgjuat blasfeminë, ç'ju duket?''. Dhe të gjithë gjykuan se meritonte vdekjen.</para>
<para style="p"><verse number="65" style="v"/>Atëherë disa filluan ta pështyjnë, t'ia zënë fytyrën, ta qëllojnë me shuplaka dhe t'i thonë: ''Profetizo!''. Dhe rojat e godisnin.</para>
<para style="p"><verse number="66" style="v"/>Ndërsa Pjetri ishte poshtë në pallat, erdhi një shërbëtore e kryepriftit.</para>
<para style="p"><verse number="67" style="v"/>Dhe kur pa Pjetrin që po ngrohej, e vështroi me kujdes dhe tha: ''Edhe ti ishe me Jezusin Nazareas''.</para>
<para style="p"><verse number="68" style="v"/>Por ai e mohoi duke thënë: ''Nuk e njoh, nuk kuptoj çfarë thua''. Pastaj doli jashtë në hajat dhe gjeli këndoi.</para>
<para style="p"><verse number="69" style="v"/>Dhe shërbëtorja, duke e parë përsëri, filloi t'u flasë të pranishmëve: ''Ky është një nga ata''.</para>
<para style="p"><verse number="70" style="v"/>Por ai përsëri e mohoi. Dhe pak më vonë të pranishmit i thanë përsëri Pjetrit: ''Me të vërtetë ti je një nga ata; se ti je galileas dhe e folura jote e zbulon''.</para>
<para style="p"><verse number="71" style="v"/>Por ai nisi të mallkojë dhe të betohet: ''Unë nuk e njoh atë njeri për të cilin po flisni''.</para>
<para style="p"><verse number="72" style="v"/>Dhe gjeli këndoi për të dytën herë; atëherë Pjetrit iu kujtua fjala që Jezusi i kishte thënë: ''Përpara se gjeli të këndojë dy herë, ti do të më mohosh tri herë''. Dhe, duke e menduar këtë, qau.</para>
<chapter number="15" style="c"/>
<para style="p"><verse number="1" style="v"/>Dhe herët në mëngjes krerët e priftërinjve me pleqtë, skribët dhe gjithë sinedri bënin këshill, e lidhën Jezusin e çuan jashtë e ia dorëzuan Pilatit.</para>
<para style="p"><verse number="2" style="v"/>Dhe Pilati e pyeti: ''A je ti mbreti i judenjve?''. Dhe ai, duke u përgjigjur, i tha: ''Ti e thua!''.</para>
<para style="p"><verse number="3" style="v"/>Dhe krerët e priftërinjve e akuzonin për shumë gjëra; por ai nuk përgjigjej aspak.</para>
<para style="p"><verse number="4" style="v"/>Pilati e pyeti përsëri, duke thënë: ''Nuk po përgjigjesh fare? Shih për sa gjëra të akuzojnë!''.</para>
<para style="p"><verse number="5" style="v"/>Por Jezusi nuk u përgjigj më asgjë, aq sa Pilati mbeti i çuditur.</para>
<para style="p"><verse number="6" style="v"/>Dhe në çdo festë ishte zakon t'u lëshohej atyre një i burgosur, këdo që ata do kërkonin.</para>
<para style="p"><verse number="7" style="v"/>Por ishte në burg një njeri që quhej Baraba, bashkë me shokë të tjerë rebelë, të cilët kishin bërë një vrasje gjatë një kryengritjeje.</para>
<para style="p"><verse number="8" style="v"/>Dhe turma, duke bërtitur, filloi të kërkojë që të bënte ashtu siç kishte vepruar gjithnjë për ta.</para>
<para style="p"><verse number="9" style="v"/>Atëherë Pilati iu përgjigj atyre duke thënë: ''A doni t'ju liroj mbretin e judenjve?''.</para>
<para style="p"><verse number="10" style="v"/>Sepse e dinte që krerët e priftërinjve ia kishin dorëzuar nga smira.</para>
<para style="p"><verse number="11" style="v"/>Por krerët e priftërinjve e nxitën turmën që të kërkojë që t'u lironte atyre Barabanë.</para>
<para style="p"><verse number="12" style="v"/>Dhe Pilati e mori përsëri fjalën dhe u tha atyre: ''Çfarë doni, pra, të bëj me atë që ju e quani mbret të judenjve?''.</para>
<para style="p"><verse number="13" style="v"/>Dhe ata bërtitën përsëri: ''Kryqëzoje!''.</para>
<para style="p"><verse number="14" style="v"/>Dhe Pilati u tha atyre: ''Po ç'të keqe ka bërë?''. Atëherë ata bërtitën edhe më fort: ''Kryqëzoje!''.</para>
<para style="p"><verse number="15" style="v"/>Prandaj Pilati, duke dashur ta kënaqë turmën, ua lëshoi Barabanë. Dhe, mbasi e fshikulluan Jezusin, ua dorëzoi atyre që të kryqëzohej.</para>
<para style="p"><verse number="16" style="v"/>Atëherë ushtarët e çuan Jezusin në oborrin e brendshëm domethënë në pretorium, dhe mblodhën gjithë kohortën.</para>
<para style="p"><verse number="17" style="v"/>E veshën në purpur dhe, si thurën një kurorë me ferra, ia vunë mbi krye.</para>
<para style="p"><verse number="18" style="v"/>Pastaj nisën ta përshëndesin duke i thënë: ''Tungjatjeta, o mbret i judenjve!''.</para>
<para style="p"><verse number="19" style="v"/>Dhe e goditnin në krye me një kallam, e pështynin dhe, duke u gjunjëzuar përpara tij, e adhuronin.</para>
<para style="p"><verse number="20" style="v"/>Pasi e tallën, ia hoqën purpurën, e veshën me rrobat e tij dhe e nxorën jashtë për ta kryqëzuar.</para>
<para style="p"><verse number="21" style="v"/>Ata e detyruan një kalimtar, një farë Simoni nga Kirena që kthehej nga ara, babai i Aleksandrit dhe i Rufit, që ta mbante kryqin e tij.</para>
<para style="p"><verse number="22" style="v"/>Pastaj e çuan Jezusin në vendin të quajtur Golgota, që do të thotë: "Vendi i Kafkës".</para>
<para style="p"><verse number="23" style="v"/>I dhanë të pijë verë të përzier me mirrë, por ai nuk e mori.</para>
<para style="p"><verse number="24" style="v"/>Dhe, pasi e kryqëzuan, i ndanë rrobat e tij duke hedhur short, për të ditur çfarë do t'i binte secilit.</para>
<para style="p"><verse number="25" style="v"/>Ishte ora e tretë kur e kryqëzuan.</para>
<para style="p"><verse number="26" style="v"/>Dhe mbishkrimi që tregonte shkakun e dënimit, i cili ishte vënë përmbi të, thoshte: "Mbreti i judenjve".</para>
<para style="p"><verse number="27" style="v"/>Bashkë me të kryqëzuan edhe dy vjedhës, njërin në të djathtën e tij dhe tjetrin në të majtën e tij.</para>
<para style="p"><verse number="28" style="v"/>Kështu u përmbush Shkrimi që thotë: ''Ai u përfshi ndër keqbërësit''.</para>
<para style="p"><verse number="29" style="v"/>Dhe ata që kalonin aty afër e fyenin, duke tundur kokën, dhe duke thënë: ''Hej, ti që e shkatërron tempullin dhe e rindërton në tre ditë,</para>
<para style="p"><verse number="30" style="v"/>shpëto veten tënde dhe zbrit nga kryqi!''.</para>
<para style="p"><verse number="31" style="v"/>Po ashtu edhe krerët e priftërinjve me skribët, duke e tallur, i thoshin njëri-tjetrit: ''Të tjerët i shpëtoi, por veten s'mund ta shpëtojë.</para>
<para style="p"><verse number="32" style="v"/>Krishti, mbreti i Izraelit, le të zbresë tani nga kryqi që ta shohim dhe ta besojmë''. Edhe ata që ishin kryqëzuar bashkë me të, e fyenin atë.</para>
<para style="p"><verse number="33" style="v"/>Pastaj, kur erdhi e gjashta orë, errësira e mbuloi gjithë vendin deri në të nëntën orë.</para>
<para style="p"><verse number="34" style="v"/>Dhe në të nëntën orë Jezusi bërtiti me zë të lartë: ''Eloi, Eloi; lama sabakthani?'', që e përkthyer do të thotë: ''Perëndia im, Perëndia im, përse më ke braktisur?''.</para>
<para style="p"><verse number="35" style="v"/>Dhe disa nga të pranishmit, kur e dëgjuan, thoshin: ''Ja, ai po thërret Elian!''.</para>
<para style="p"><verse number="36" style="v"/>Atëherë një prej tyre erdhi me vrap, e zhyti një sfungjer në uthull dhe, mbasi e vuri në një kallam, ia dha të pijë, duke thënë: ''Lëreni; të shohim nëse vjen Elia që ta zbresë poshtë''.</para>
<para style="p"><verse number="37" style="v"/>Por Jezusi, si lëshoi një britmë të madhe, dha frymën.</para>
<para style="p"><verse number="38" style="v"/>Atëherë veli i tempullit u ça më dysh nga maja deri në fund.</para>
<para style="p"><verse number="39" style="v"/>Dhe centurioni që qëndronte përballë Jezusit, kur pa se, pasi Jezusi bërtiti ashtu, kishte dhënë shpirt, tha: ''Me të vërtetë ky njeri ishte Biri i Perëndisë!''.</para>
<para style="p"><verse number="40" style="v"/>Aty ishin gjithashtu edhe gra që shikonin nga larg; midis tyre ishin Maria Magdalena dhe Maria, nëna e Jakobit të vogël të Ioses dhe Salomeja,</para>
<para style="p"><verse number="41" style="v"/>të cilat e kishin ndjekur dhe i kishin shërbyer kur ishte në Galile; dhe kishte edhe shumë të tjera që ishin ngjitur bashkë me të në Jeruzalem.</para>
<para style="p"><verse number="42" style="v"/>Pastaj, u afrua tashmë mbrëmja, sepse ishte Përgatitja, domethënë vigjilja e së shtunës,</para>
<para style="p"><verse number="43" style="v"/>Jozefi nga Arimateja, një këshilltar i respektuar, i cili priste edhe ai mbretërinë e Perëndisë, me guxim hyri te Pilati dhe kërkoi trupin e Jezusit.</para>
<para style="p"><verse number="44" style="v"/>Dhe Pilati u çudit që tashmë kishte vdekur. Dhe thirri centurionin dhe e pyeti nëse kishte vdekur prej shumë kohe.</para>
<para style="p"><verse number="45" style="v"/>Dhe si u sigurua nga centurioni, ia la trupin Jozefit.</para>
<para style="p"><verse number="46" style="v"/>Ky, mbasi bleu një çarçaf, e zbriti Jezusin nga kryqi, e mbështolli në çarçaf dhe e vuri në një varr që ishte hapur në shkëmb; pastaj rrokullisi një gur para hyrjes së varrit.</para>
<para style="p"><verse number="47" style="v"/>Dhe Maria Magdalena dhe Maria, nëna e Ioses, vërenin ku e vunë.</para>
<chapter number="16" style="c"/>
<para style="p"><verse number="1" style="v"/>Si kaloi e shtuna, Maria Magdalena dhe Maria, nëna e Jakobit, dhe Salomeja blenë aroma për të shkuar të vajosin Jezusin.</para>
<para style="p"><verse number="2" style="v"/>Në mëngjesin e ditës së parë të javës, shumë herët, ato erdhën te varri, kur po lindte dielli.</para>
<para style="p"><verse number="3" style="v"/>Dhe thoshin në mes tyre: ''Kush do të na rrokullisë gurin nga hyrja e varrit?''.</para>
<para style="p"><verse number="4" style="v"/>Por, kur ngritën sytë, panë se guri ishte rrokullisur, megjithëse ishte shumë i madh.</para>
<para style="p"><verse number="5" style="v"/>Hynë, pra, në varr dhe panë një djalosh që ishte ulur në të djathtë, të veshur me të bardha, dhe mbetën të trembura.</para>
<para style="p"><verse number="6" style="v"/>Dhe ai u tha atyre: ''Mos u trembni! Ju kërkoni Jezusin Nazareas që ka qenë kryqëzuar; ai u ringjall, nuk është këtu; ja vendi ku e kishin vënë.</para>
<para style="p"><verse number="7" style="v"/>Por shkoni dhe u thoni dishepujve të tij dhe Pjetrit se ai po ju pararend në Galile; atje do ta shihni, ashtu siç ju pati thënë''.</para>
<para style="p"><verse number="8" style="v"/>Dhe ato dolën shpejt dhe ikën nga varri, sepse i zuri tmerri dhe habia; dhe nuk i thanë asgjë kurrkujt, sepse kishin frikë.</para>
<para style="p"><verse number="9" style="v"/>Tani Jezusi, pasi ishte ringjallur në mëngjesin e ditës së parë të javës, iu shfaq së pari Maria Magdalenës, nga e cila pati dëbuar shtatë demonë.</para>
<para style="p"><verse number="10" style="v"/>Dhe ajo shkoi dhe ua tregoi atyre që kishin qenë bashkë me të, të cilët ishin të pikëlluar dhe e qanin.</para>
<para style="p"><verse number="11" style="v"/>Por këta, kur dëgjuan se ishte gjallë dhe se u pa nga ajo, nuk i besuan.</para>
<para style="p"><verse number="12" style="v"/>Mbas këtyre gjërave, iu shfaq në trajtë tjetër dyve prej tyre, që po shkonin në fshat.</para>
<para style="p"><verse number="13" style="v"/>Edhe ata shkuan dhe ua treguan të tjerëve; por as këtyre nuk u besuan.</para>
<para style="p"><verse number="14" style="v"/>Në fund iu shfaq të njëmbëdhjetëve kur ishin në tryezë dhe i qortoi për mosbesimin e tyre dhe për ngurtësinë e zemrës, sepse nuk u kishin besuar atyre që e kishin parë të ringjallur.</para>
<para style="p"><verse number="15" style="v"/>Pastaj u tha atyre: ''Dilni në mbarë botën dhe i predikoni ungjillin çdo krijese;</para>
<para style="p"><verse number="16" style="v"/>ai që beson dhe është pagëzuar, do të jetë i shpëtuar; por ai që nuk ka besuar, do të jetë i dënuar.</para>
<para style="p"><verse number="17" style="v"/>Dhe këto janë shenjat që do t'i përcjellin ata që do të besojnë: në emrin tim ata do t'i dëbojnë demonët, do të flasin gjuhë të reja;</para>
<para style="p"><verse number="18" style="v"/>do t'i kapin me dorë gjarpërinjtë, edhe nëse do të pijnë diçka që shkakton vdekjen, nuk do t'u bëjë asnjë të keqe; do t'i vënë duart mbi të sëmurët dhe këta do të shërohen''.</para>
<para style="p"><verse number="19" style="v"/>Zoti Jezus, pra, mbasi u foli, u ngrit në qiell dhe u ul në të djathtë të Perëndisë.</para>
<para style="p"><verse number="20" style="v"/>Pastaj ata dolën dhe predikuan kudo, ndërsa Zoti bashkëvepronte me ta dhe e vërtetonte fjalën me shenjat që e shoqëronin. Amen.</para>
</usx>