<?xml version="1.0" encoding="UTF-8"?>
<usx version="2.0">
<book code="1PE" style="id">1 Pjetrit (ALBB)</book>
<para style="h">1 Pjetrit</para>
<para style="toc1">1 Pjetrit</para>
<para style="toc2">1 Pjetrit</para>
<para style="toc3">1Pet</para>
<para style="mt1">1 Pjetrit</para>
<chapter number="1" style="c"/>
<para style="p"><verse number="1" style="v"/>Pjetri, apostull i Jezu Krishtit, të zgjedhurve që rrinë në diasporën e Pontit, të Galatisë, të Kapadokisë, të Azisë dhe të Bitinisë,</para>
<para style="p"><verse number="2" style="v"/>të zgjedhurve sipas paranjohjes së Perëndisë, Atit, me anë të shenjtërimit të Frymës, për t'u bindur dhe për t'u spërkatur me gjakun e Jezu Krishtit; hiri dhe paqja u shtoftë mbi ju.</para>
<para style="p"><verse number="3" style="v"/>Qoftë bekuar Perëndia edhe Ati i Zotit tonë Jezu Krisht, i cili me anë të mëshirës së tij të madhe na rilindi për një shpresë të gjallë me anë të ringjalljes së Jezu Krishtit prej së vdekurish,</para>
<para style="p"><verse number="4" style="v"/>për një trashëgim të paprishshëm, të panjollë dhe të pafishkur, që është ruajtur në qiejt për ju,</para>
<para style="p"><verse number="5" style="v"/>që nga fuqia e Perëndisë me anë të besimit jeni të ruajtur, për shpëtimin gati për t'u zbuluar në kohët e fundit.</para>
<para style="p"><verse number="6" style="v"/>Për këtë gëzohuni, ndonëse, në qoftë se duhet, për pak kohë, tani duhet të trishtoheni nga prova të ndryshme,</para>
<para style="p"><verse number="7" style="v"/>që prova e besimit tuaj, që është shumë më i çmuar nga ari që prishet, edhe pse provohet me zjarr, të dalë për lëvdim, nder e lavdi në zbulesën e Jezu Krishtit,</para>
<para style="p"><verse number="8" style="v"/>të cilin, megjithëse ju nuk e keni parë, e doni, duke besuar në të, megjithëse tani nuk e shihni, dhe ngazëlleheni me hare hare të patregueshme dhe të lavdishme,</para>
<para style="p"><verse number="9" style="v"/>duke arritur përmbushjen e besimit tuaj, shpëtimin e shpirtrave.</para>
<para style="p"><verse number="10" style="v"/>Për këtë shpëtim kërkuan dhe hetuan profetët që profetizuan nga hirin për ju,</para>
<para style="p"><verse number="11" style="v"/>duke kërkuar të njohin kohën dhe rrethanat që tregonte Fryma e Krishtit që ishte në ta, dhe që dëshmonte që më parë për vuajtjet që do të vinin mbi Krishtin dhe për lavditë që do të pasonin.</para>
<para style="p"><verse number="12" style="v"/>Dhe atyre iu zbulua se ata i administronin jo për vete, po për ne, ato gjëra që po ju rrëfehen tani nga ata që ju kanë predikuar ungjillin, me anë të Frymës së Shenjtë të dërguar nga qielli; gjëra të cilat engjëjt dëshirojnë t'i vëzhgojnë.</para>
<para style="p"><verse number="13" style="v"/>Prandaj, ngjishni ijët e mendjes suaj, rrini zgjuar dhe mbani shpresë të plotë në hirin që do vijë mbi ju në zbulesën e Jezu Krishtit.</para>
<para style="p"><verse number="14" style="v"/>Si bij të bindur, mos iu përshtatni lakmive të mëparshme kur ishit në padijen tuaj,</para>
<para style="p"><verse number="15" style="v"/>por ashtu si është i shenjtë ai që ju thirri, të jini edhe ju të shenjtë në gjithë sjelljen tuaj,</para>
<para style="p"><verse number="16" style="v"/>sepse është shkruar: ''Jini të shenjtë, sepse unë jam i shenjtë''.</para>
<para style="p"><verse number="17" style="v"/>Dhe në qoftë se thërrisni si Atë atë që, pa favorizuar njeri, gjykon sipas veprës së gjithsecilit, kalojeni kohën e shtegtimit tuaj mbi dhe me frikë,</para>
<para style="p"><verse number="18" style="v"/>duke ditur se jo me anë gjërash që prishen, si argjendi ose ari, jeni shpenguar nga mënyra e kotë e të jetuarit të trashëguar nga etërit,</para>
<para style="p"><verse number="19" style="v"/>por nga gjaku i çmuar i Krishtit, si të Qengjit të patëmetë dhe të panjollë,</para>
<para style="p"><verse number="20" style="v"/>të paranjohur përpara krijimit të botës, por të shfaqur kohët e fundit për ju,</para>
<para style="p"><verse number="21" style="v"/>që, nëpërmjet tij, të besoni në Perëndinë që e ringjalli prej së vdekurish dhe i dha lavdi, që besimi juaj dhe shpresa të jenë në Perëndinë.</para>
<para style="p"><verse number="22" style="v"/>Mbasi të pastroni shpirtrat tuaj me bindjen ndaj së vërtetës me anë të Frymës, për të pasur një dashuri vëllazërore pa hipokrizi, të doni fort njëri-tjetrin me zemër të pastër,</para>
<para style="p"><verse number="23" style="v"/>duke qenë të lindur sërish jo nga një farë që prishet, por që nuk prishet, me anë të fjalës së Perëndisë së gjallë dhe që mbetet përjetë.</para>
<para style="p"><verse number="24" style="v"/>Sepse çdo mish është si bari dhe çdo lavdi njeriu si lule e barit; bari thahet dhe lulja bie,</para>
<para style="p"><verse number="25" style="v"/>por fjala e Zotit mbetet përjetë, dhe kjo është fjala që ju është shpallur.</para>
<chapter number="2" style="c"/>
<para style="p"><verse number="1" style="v"/>Hiqni tej, pra, çdo ligësi dhe çdo mashtrim, hipokrizitë, smirat dhe çdo shpifje,</para>
<para style="p"><verse number="2" style="v"/>posi foshnja të sapolindura, të dëshironi fort qumështin e pastër të fjalës, që të rriteni me anë të tij,</para>
<para style="p"><verse number="3" style="v"/>nëse e keni shijuar se Zoti është i mirë.</para>
<para style="p"><verse number="4" style="v"/>Duke iu afruar atij, si te guri i gjallë, i flakur tej nga njerëzit, por i zgjedhur dhe i çmuar përpara Perëndisë,</para>
<para style="p"><verse number="5" style="v"/>edhe ju, si gurë të gjallë, ndërtoheni për të qenë një shtëpi frymërore, një priftëri e shenjtë, për të ofruar flijime frymërore, që i pëlqejnë Perëndisë me anë të Jezu Krishtit.</para>
<para style="p"><verse number="6" style="v"/>Sepse në Shkrimet lexohet: ''Ja, unë po vë në Sion një gur çipi, të zgjedhur, dhe ai që beson në të nuk do të turpërohet aspak''.</para>
<para style="p"><verse number="7" style="v"/>Sepse për ju që besoni ai është i çmuar, po për ata të pabindurit: ''Guri, që u hoq mënjanë nga ndërtuesit, u bë guri i qoshes, gur pengese dhe shkëmb skandali që i bën të rrëzohen''.</para>
<para style="p"><verse number="8" style="v"/>Duke qenë të pabindur, ata pengohen në fjalë, dhe për këtë ata ishin të caktuar.</para>
<para style="p"><verse number="9" style="v"/>Por ju jeni fis i zgjedhur, priftëri mbretërore, një komb i shenjtë, një popull i fituar, që të shpallni mrekullitë e atij që ju thirri nga terri në dritën e tij të mrekullueshme;</para>
<para style="p"><verse number="10" style="v"/>ju, që dikur nuk ishit një popull, kurse tani jeni populli i Perëndisë; ju, dikur të pamëshiruar, por tani të mëshiruar.</para>
<para style="p"><verse number="11" style="v"/>Shumë të dashur, unë ju këshilloj, si të huaj dhe shtegtarë, të hiqni dorë nga lakmitë e mishit, që luftojnë kundër shpirtit.</para>
<para style="p"><verse number="12" style="v"/>Silluni mirë ndër johebrenjtë, që aty ku do t'ju paditin si keqbërës, të përlëvdojnë Perëndinë ditën e ardhjes së tij, për shkak të veprave tuaja të mira.</para>
<para style="p"><verse number="13" style="v"/>Nënshtrohuni, pra, për hir të Zotit, çdo pushteti njerëzor, qoftë mbretit, si më të lartit,</para>
<para style="p"><verse number="14" style="v"/>qoftë qeveritarëve, si të dërguar prej tij për të ndëshkuar keqbërësit dhe për të lavdëruar ata që bëjnë të mirën,</para>
<para style="p"><verse number="15" style="v"/>sepse ky është vullneti i Perëndisë, që ju, duke bërë mirë, t'ia mbyllni gojën paditurisë së njerëzve të pamend.</para>
<para style="p"><verse number="16" style="v"/>Silluni si njerëz të lirë, por jo duke përdorur lirinë si një pretekst për të mbuluar ligësinë, por si shërbëtorë të Perëndisë.</para>
<para style="p"><verse number="17" style="v"/>Nderoni të gjithë, doni vëllazërinë, druani Perëndinë, nderoni mbretin.</para>
<para style="p"><verse number="18" style="v"/>Ju, shërbëtorë, nënshtrohuni me plot druajtje zotërinjve tuaj, jo vetëm të mirëve dhe të drejtëve, por edhe të padrejtëve,</para>
<para style="p"><verse number="19" style="v"/>sepse është gjë e lavdërueshme, nëse dikush, për ndërgjegje ndaj Perëndisë, duron shtrëngime duke vuajtur padrejtësisht.</para>
<para style="p"><verse number="20" style="v"/>Sepse çfarë lavdie do të ishte po të duronit në qoftë se ju rrahin sepse keni bërë faje? Ndërsa, po të bëni të mirë dhe të duroni vuajtje, kjo është hir para Perëndisë.</para>
<para style="p"><verse number="21" style="v"/>Sepse për këtë ju u thirrët, sepse edhe Krishti e vuajti për ne, duke ju lënë një shembull, që të ecni pas gjurmës së tij.</para>
<para style="p"><verse number="22" style="v"/>''Ai nuk bëri asnjë mëkat dhe nuk u gjet asnjë mashtrim në gojë të tij''.</para>
<para style="p"><verse number="23" style="v"/>Kur e fyenin, nuk e kthente fyerjen, kur vuante, nuk kërcënonte, po dorëzohej tek ai që gjykon drejtësisht.</para>
<para style="p"><verse number="24" style="v"/>Ai vet i barti mëkatet tona në trupin e tij mbi drurin e kryqit që ne, të vdekur për mëkate, të rrojmë për drejtësi; dhe me vurratat e tij ju u shëruat.</para>
<para style="p"><verse number="25" style="v"/>Sepse ju ishit si dele endacake por tani ju u kthyet te bariu dhe ruajtësi i shpirtrave tuaj.</para>
<chapter number="3" style="c"/>
<para style="p"><verse number="1" style="v"/>Gjithashtu dhe ju, gra, nënshtrojuni burrave tuaj, që, edhe nëse disa nuk i binden fjalës, të fitohen pa fjalë, nga sjellja e grave të tyre,</para>
<para style="p"><verse number="2" style="v"/>kur të shohin sjelljen tuaj të dëlirë dhe me frikë.</para>
<para style="p"><verse number="3" style="v"/>Stolia juaj të mos jetë e jashtme: gërshetimi i flokëve, stolisja me ar ose veshja me rroba të bukura,</para>
<para style="p"><verse number="4" style="v"/>por njeriu i fshehur i zemrës, me pastërtinë që nuk prishet të një shpirti të butë dhe të qetë, që ka vlerë të madhe përpara Perëndisë.</para>
<para style="p"><verse number="5" style="v"/>Sepse kështu stoliseshin dikur gratë e shenjta që shpresonin në Perëndinë, duke iu nënshtruar burrave të tyre,</para>
<para style="p"><verse number="6" style="v"/>ashtu si Sara, që i bindej Abrahamit duke e quajtur "zot"; bija të saj ju jeni, në qoftë se bëni mirë dhe nuk trembeni nga ndonjë frikë.</para>
<para style="p"><verse number="7" style="v"/>Ju burra, gjithashtu, jetoni me gratë tuaja me urtësi, duke e çmuar gruan si një enë më delikate dhe e nderoni sepse janë bashkëtrashëgimtare me ju të hirit të jetës, që të mos pengohen lutjet tuaja.</para>
<para style="p"><verse number="8" style="v"/>Dhe më në fund jini të gjithë të një mendjeje, të dhembshur, plot dashuri vëllazërore, të mëshirshëm dhe dashamirës,</para>
<para style="p"><verse number="9" style="v"/>pa e kthyer të keqen me të keqe ose fyerjen me fyerje, po, përkundrazi, bekoni, duke e ditur se për këtë u thirrët, që të trashëgoni bekimin.</para>
<para style="p"><verse number="10" style="v"/>Sepse ''kush do ta dojë jetën dhe të shohë ditë të mira, le ta ruajë gojën e tij nga e keqja dhe buzët e tij nga të folurit me mashtrim;</para>
<para style="p"><verse number="11" style="v"/>të largohet nga e keqja dhe të bëjë të mirën, të kërkojë paqen dhe të ndjekë atë,</para>
<para style="p"><verse number="12" style="v"/>sepse sytë e Zotit janë mbi të drejtët dhe veshët e tij janë në lutjen e tyre; por fytyra e Zotit është kundër atyre që bëjnë të keqen''.</para>
<para style="p"><verse number="13" style="v"/>Dhe kush do t'ju bëjë keq, në qoftë se ju ndiqni të mirën?</para>
<para style="p"><verse number="14" style="v"/>Por, edhe sikur të vuani për drejtësinë, lum ju! ''Pra, mos kini asnjë druajtje prej tyre dhe mos u shqetësoni'',</para>
<para style="p"><verse number="15" style="v"/>madje shenjtëroni Zotin Perëndinë në zemrat tuaja dhe jini gjithnjë gati për t'u përgjigjur në mbrojtjen tuaj kujtdo që ju kërkon shpjegime për shpresën që është në ju, por me butësi e me druajtje,</para>
<para style="p"><verse number="16" style="v"/>duke pasur ndërgjegje të mirë, që, kur t'ju padisin si keqbërës, të turpërohen ata që shpifin për sjelljen tuaj të mirë në Krishtin.</para>
<para style="p"><verse number="17" style="v"/>Sepse është më mirë, nëse është i tillë vullneti i Perëndisë, të vuani duke bërë mirë, se sa duke bërë keq,</para>
<para style="p"><verse number="18" style="v"/>sepse edhe Krishti ka vuajtur një herë për mëkatet, i drejti për të padrejtët, për të na çuar te Perëndia. U vra në mish, por u ngjall nga Fryma,</para>
<para style="p"><verse number="19" style="v"/>me anë të së cilës ai shkoi t'u predikojë frymërave që ishin në burg,</para>
<para style="p"><verse number="20" style="v"/>që dikur ishin rebelë, kur durimi i Perëndisë i priste në ditët e Noeut, ndërsa po ndërtohej arka, në të cilën, pak vetë, gjithsej tetë, shpëtuan nëpërmjet ujit,</para>
<para style="p"><verse number="21" style="v"/>i cili është shëmbëllesa e pagëzimit (jo heqja e ndyrësisë së mishit, po kërkesa e një ndërgjegjeje të mirë te Perëndia), që tani na shpëton edhe ne me anë të ringjalljes së Jezu Krishtit,</para>
<para style="p"><verse number="22" style="v"/>i cili shkoi në qiell dhe është në të djathtën e Perëndisë ku i janë nënshtruar engjëj, pushtete dhe fuqie.</para>
<chapter number="4" style="c"/>
<para style="p"><verse number="1" style="v"/>Sepse duke qenë se Krishti ka vuajtur për ne në mish, armatosuni edhe ju me të njëjtin mendim, sepse ai që ka vuajtur në mish pushoi së mëkatuari,</para>
<para style="p"><verse number="2" style="v"/>për të jetuar kohën që mbetet në mish jo më në pasionet e njerëzve, por sipas vullnetit të Perëndisë.</para>
<para style="p"><verse number="3" style="v"/>Sepse për ne është e mjaftueshme koha e jetës që shkuam për të kënaqur gjërat e dëshiruara nga johebrenjtë, kur ecnim në shthurje, në pasione, në dehje, në teprime, në të ngrëna e në të pira dhe në idhujtari të neveritshme.</para>
<para style="p"><verse number="4" style="v"/>Prandaj u duket çudi që ju nuk rendni me ta në po ato teprime shthurjeje dhe flasin keq për ju.</para>
<para style="p"><verse number="5" style="v"/>Ata do të japin llogari para atij që është gati të gjykojë të gjallë e të vdekur.</para>
<para style="p"><verse number="6" style="v"/>Për këtë në fakt, ungjilli u është predikuar edhe të vdekurve, që ata të gjykohen në mish sipas njerëzve, por të jetojnë në frymë sipas Perëndisë.</para>
<para style="p"><verse number="7" style="v"/>Tashmë fundi i të gjithave u afrua; jini, pra, të përkorë dhe rrini zgjuar për t'iu kushtuar lutjeve.</para>
<para style="p"><verse number="8" style="v"/>Dhe të keni para së gjithash një dashuri të madhe për njëri-tjetrin, sepse ''dashuria do të mbulojë një shumicë mëkatesh''.</para>
<para style="p"><verse number="9" style="v"/>Jini mikpritës njëri për tjetrin, pa murmuritje.</para>
<para style="p"><verse number="10" style="v"/>Gjithsecili le ta vërë në shërbim të tjetrit dhuntinë që ka marrë, si kujdestarë të mirë të hirit të shumëfarshëm të Perëndisë.</para>
<para style="p"><verse number="11" style="v"/>Nëse dikush flet, le ta bëjë si të shpallë orakujt e Perëndisë; kush bën një shërbim, le të bëjë në forcën që i jep Perëndia, që në gjithçka të përlëvdohet Perëndia nëpërmjet Jezu Krishtit, të cilit i takon lavdia dhe pushteti për shekuj të shekujve. Amen.</para>
<para style="p"><verse number="12" style="v"/>Shumë të dashur, mos ju duket çudi për provën e zjarrit që u bë ndër ju për t'ju provuar, se si ju ndodhi diçka e jashtëzakonshme.</para>
<para style="p"><verse number="13" style="v"/>Por gëzohuni, duke qenë pjesëtarë të mundimeve të Krishtit, që edhe në zbulesën e lavdisë së tij të mund të gëzoheni dhe të ngazëlloheni.</para>
<para style="p"><verse number="14" style="v"/>Në qoftë se ju fyejnë për emrin e Krishtit, lum ju, sepse Fryma e lavdisë dhe Fryma e Perëndisë prehet mbi ju; nga ana e tyre ai blasfemohet, kurse nga ana juaj ai përlëvdohet.</para>
<para style="p"><verse number="15" style="v"/>Por asnjë nga ju le të mos vuajë si vrasës ose vjedhës ose keqbërës, o sepse përzihet në punët e të tjerëve.</para>
<para style="p"><verse number="16" style="v"/>Por, nëse dikush vuan si i krishterë, le të mos ketë turp, por le të përlëvdojë Perëndinë për këtë.</para>
<para style="p"><verse number="17" style="v"/>Sepse erdhi koha që të fillojë gjyqi nga shtëpia e Perëndisë; dhe nëse fillon më përpara nga ne, cili do të jetë fundi i atyre që nuk i binden ungjillit të Perëndisë?</para>
<para style="p"><verse number="18" style="v"/>Dhe ''nëse i drejti mezi shpëton, ku do të duket i pabesi dhe mëkatari?</para>
<para style="p"><verse number="19" style="v"/>Prandaj edhe ata që vuajnë sipas vullnetit të Perëndisë, le t'i besojnë shpirtrat e vet atij, si te Krijuesi besnik, duke bërë të mirën.</para>
<chapter number="5" style="c"/>
<para style="p"><verse number="1" style="v"/>U bëj thirrje pleqve që janë midis jush, unë që jam plak bashkë me ta dhe dëshmitar i vuajtjeve të Krishtit dhe që jam gjithashtu pjesëmarrës i lavdisë që ka për t'u zbuluar:</para>
<para style="p"><verse number="2" style="v"/>ruani tufën e Perëndisë që është midis jush, duke e mbikëqyrur jo me detyrim, por me dëshirë, jo për përfitim të pandershëm, po me vullnet të mirë,</para>
<para style="p"><verse number="3" style="v"/>dhe jo si zotërues mbi ata që ju janë besuar, por duke u bërë shembull për tufën.</para>
<para style="p"><verse number="4" style="v"/>Dhe kur të shfaqet kryebariu, do të merrni kurorën e lavdisë që nuk fishket.</para>
<para style="p"><verse number="5" style="v"/>Gjithashtu ju, të rinjtë, nënshtrojuni pleqve. Po, nënshtrojuni të gjithë njëri-tjetrit dhe vishuni me përulje, sepse Perëndia i kundërshton krenarët, por u jep hir të përulurve.</para>
<para style="p"><verse number="6" style="v"/>Përuluni, pra, nën dorën e fuqishme të Perëndisë, që ai t'ju lartësojë në kohën e duhur,</para>
<para style="p"><verse number="7" style="v"/>dhe gjithë merakun tuaj hidheni mbi të, sepse ai merakoset për ju.</para>
<para style="p"><verse number="8" style="v"/>Jini të përmbajtur, rrini zgjuar; sepse kundërshtari juaj, djalli, sillet rreth e qark si një luan vrumbullues, duke kërkuar cilin mund të përpijë.</para>
<para style="p"><verse number="9" style="v"/>Kundërshtojeni, duke qëndruar të patundur në besim, sepse e dini se të njëjtat vuajtje po i heqin vëllezërit tuaj të shpërndarë nëpër botë.</para>
<para style="p"><verse number="10" style="v"/>Dhe Perëndia i çdo hiri, që ju thirri në lavdinë e tij të përjetshme në Krishtin Jezus, mbasi të keni vuajtur për pak kohë, do t'ju bëjë të përsosur ai vetë, do t'ju bëjë të patundur, do t'ju forcojë dhe do t'ju vërë themel.</para>
<para style="p"><verse number="11" style="v"/>Atij i qoftë lavdia dhe pushteti për shekuj të shekujve. Amen.</para>
<para style="p"><verse number="12" style="v"/>Ju shkrova shkurt me anë të Silvanit, që më duket një vëlla besnik, duke ju bërë thirrje dhe duke ju dëshmuar se hiri i vërtetë i Perëndisë është ai në të cilin qëndroni.</para>
<para style="p"><verse number="13" style="v"/>Kisha që është në Babiloni, që është zgjedhur bashkë me ju, ju përshëndet. Edhe Marku, biri im, ju përshëndet.</para>
<para style="p"><verse number="14" style="v"/>Përshëndetni njëri-tjetrin me një të puthur dashurie. Paqja mbi ju të gjithë që jeni në Krishtin Jezus. Amen.</para>
</usx>