<?xml version="1.0" encoding="UTF-8"?>
<usx>
  <book code="ISA" style="id">Isaia (ALBB)</book>
  <para style="h">Isaia</para>
  <para style="toc1">Isaia</para>
  <para style="toc2">Isaia</para>
  <para style="toc3">Isa</para>
  <para style="mt1">Isaia</para>
  <chapter number="1" style="c"/>
  <para style="p"><verse number="1" style="v"/>Vegimi i Isaias, birit të Amotsit, që ai pa për Judën dhe Jeruzalemin në ditët e Uziahut, të Jothamit, të Ashazit dhe të Ezekias; mbretër të Judës;</para>
  <para style="p"><verse number="2" style="v"/>Dëgjoni; o qiej; dhe dëgjo, o tokë, sepse Zoti ka folur: "Kam edukuar fëmijë dhe i rrita, ata u rebeluan kundër meje.</para>
  <para style="p"><verse number="3" style="v"/>Kau e njeh të zotin e tij dhe gomari grazhdin e zotërisë së tij, por Izraeli nuk ka dije dhe populli im nuk ka mend".</para>
  <para style="p"><verse number="4" style="v"/>Mjerë, komb mëkatar, popull i ngarkuar me paudhësi, racë keqbërësish, bij që veprojnë në mënyrë të çoroditur! Kanë braktisur Zotin, kanë përçmuar të Shenjtin e Izraelit, kanë devijuar dhe janë kthyer prapa.</para>
  <para style="p"><verse number="5" style="v"/>Pse doni që të goditeni edhe më? Do të ngrinit krye edhe më tepër. Gjithë koka është e sëmurë, gjithë zemra lëngon.</para>
  <para style="p"><verse number="6" style="v"/>Nga tabani i këmbës deri te koka nuk ka asgjë të shëndoshë; vetëm plagë, vurrata dhe plagë të hapura, që nuk janë as pastruar, as lidhur as qetësuar me vaj.</para>
  <para style="p"><verse number="7" style="v"/>Vendi juaj është shkretuar, qytetet tuaja janë djegur nga zjarri, tokën tuaj e përpijnë të huajt para syve tuaj; është si një shkretim sikur ta kishin shkatërruar të huajt.</para>
  <para style="p"><verse number="8" style="v"/>Kështu bija e Sionit ka mbetur si një karakollë në një vresht, si një kasolle në një arë me shalqi, si një qytet i ngujuar.</para>
  <para style="p"><verse number="9" style="v"/>Në qoftë se Zoti i ushtrive nuk do të na kishte lënë një mbetje të vogël, do të ishim si Sodoma, do t'i ngjisnim Gomorrës.</para>
  <para style="p"><verse number="10" style="v"/>Dëgjoni fjalën e Zotit, o krerë të Sodomës, vërini veshin ligjit të Perëndisë tonë, o popull i Gomorrës!</para>
  <para style="p"><verse number="11" style="v"/>"Ç'më duhet shumica e flijimeve tuaja, thotë Zoti. Jam ngopur nga holokaustet e deshve dhe nga dhjami i kafshëve të majme; gjakun e demave, të qengjave dhe të cjepve nuk e pëlqej.</para>
  <para style="p"><verse number="12" style="v"/>Kur vini të paraqiteni përpara meje, kush ua ka kërkuar këtë, që të shkelni oborret e mia?</para>
  <para style="p"><verse number="13" style="v"/>Mos sillni më blatime të kota; temjani është neveri për mua; nuk mund t'i duroj hënat e reja dhe të shtunat, thirrjen e asambleve dhe paudhësinë bashkë me mbledhjet e shenjta.</para>
  <para style="p"><verse number="14" style="v"/>Unë i urrej hënat e reja tuaja dhe festat tuaja solemne; janë një barrë për mua, jam lodhur duke i duruar.</para>
  <para style="p"><verse number="15" style="v"/>Kur i shtrini duart tuaja, unë i fsheh sytë e mi nga ju; edhe kur i shumoni lutjet tuaja, unë nuk dëgjoj; duart tuaja janë tërë gjak.</para>
  <para style="p"><verse number="16" style="v"/>Lahuni, pastrohuni, largoni nga prania ime ligësinë e veprimeve tuaja, mos bëni më keq.</para>
  <para style="p"><verse number="17" style="v"/>Mësoni të bëni të mirën, kërkoni drejtësinë, ndihmoni të shtypurin, sigurojini drejtësi jetimit, mbroni çështjen e gruas së ve.</para>
  <para style="p"><verse number="18" style="v"/>Ejani, pra, dhe të diskutojmë bashkë, thotë Zoti, edhe sikur mëkatet tuaja të ishin të kuqe flakë, do të bëhen të bardha si bora, edhe sikur të ishin të kuqe të purpur, do të bëhen si leshi.</para>
  <para style="p"><verse number="19" style="v"/>Në rast se jeni të gatshëm të bindeni, do të hani gjërat më të mira të vendit;</para>
  <para style="p"><verse number="20" style="v"/>por në rast se refuzoni dhe rebeloheni, do t'ju përpijë shpata", sepse goja e Zotit ka folur.</para>
  <para style="p"><verse number="21" style="v"/>Si bëhet që qyteti besnik është shndërruar në një prostitutë? Ishte plot ndershmëri, drejtësia qëndronte në të, por tani aty banojnë vrasësit.</para>
  <para style="p"><verse number="22" style="v"/>Argjendi yt është bërë zgjyrë, vera jote është holluar me ujë.</para>
  <para style="p"><verse number="23" style="v"/>Princat e tu janë rebelë dhe shokë me hajdutët; të gjithëve u pëlqejnë dhuratat dhe turren pas shpërblimeve. Nuk i sigurojnë drejtësi jetimit dhe çështja e gruas së ve nuk arrin para tyre.</para>
  <para style="p"><verse number="24" style="v"/>Prandaj Perëndia, Zoti i ushtrive, i Fuqishmi i Izraelit thotë: "Po, do të hakmerrem me kundërshtarët e mi, do të marr hak me armiqtë e mi.</para>
  <para style="p"><verse number="25" style="v"/>Do ta vë përsëri dorën time mbi ty, do të të pastroj nga zgjyrat e tua si me sodën dhe do të heq tërë plumbin tënd.</para>
  <para style="p"><verse number="26" style="v"/>Do të rivendos gjyqtarët e tu siç ishin në krye dhe këshilltarët e tu siç ishin në fillim. Mbas kësaj do të quhesh "qyteti i drejtësisë", "qyteti besnik".</para>
  <para style="p"><verse number="27" style="v"/>Sioni do të çlirohet me anë të drejtës dhe ata që do të pendohen me anë të drejtësisë.</para>
  <para style="p"><verse number="28" style="v"/>Por rebelët dhe mëkatarët do të shkatërrohen së bashku, dhe ata që braktisin Zotin do të shfarosen.</para>
  <para style="p"><verse number="29" style="v"/>Atëherë do t'ju vijë turp për lisat që keni dashur dhe do të skuqeni për kopshtet që keni zgjedhur.</para>
  <para style="p"><verse number="30" style="v"/>Sepse do të jeni si një lis me gjethe të fishkura dhe si një kopsht pa ujë.</para>
  <para style="p"><verse number="31" style="v"/>Njeriu i fortë do të jetë si kallamishtet dhe vepra e tij si një shkëndijë; do të digjen të dy bashkë dhe askush nuk do t'i shuajë".</para>
  <chapter number="2" style="c"/>
  <para style="p"><verse number="1" style="v"/>Fjala që Isaia, bir i Amotsit, pati si vegim lidhur me Judën dhe Jeruzalemin.</para>
  <para style="p"><verse number="2" style="v"/>Në ditët e fundit do të vij që mali ku ndodhet shtëpia e Zotit do të vendoset në majën e maleve dhe do të ngrihet mbi disa kodra, dhe këtu do të vërshojnë tërë kombet.</para>
  <para style="p"><verse number="3" style="v"/>Shumë popuj do të vijnë duke thënë: "Ejani, të ngjitemi në malin e Zotit, në shtëpinë e Perëndisë të Jakobit; ai do të na mësojë rrugët e tij dhe ne do të ecim në shtigjet e tij". Sepse nga Sioni do të dalë ligji dhe nga Jeruzalemi fjala e Zotit.</para>
  <para style="p"><verse number="4" style="v"/>Ai do të sigurojë drejtësi midis kombeve dhe do të qortojë shumë popuj. Do t'i farkëtojnë shpatat e tyre duke i kthyer në plugje dhe heshtat e tyre në drapinj; një komb nuk ka për të ngritur shpatën kundër një kombi tjetër dhe nuk do të mësojnë më luftën.</para>
  <para style="p"><verse number="5" style="v"/>O shtëpi e Jakobit, ejani dhe të ecim në dritën e Zotit!</para>
  <para style="p"><verse number="6" style="v"/>Sepse ti, o Zot, ke braktisur popullin tënd, shtëpinë e Jakobit, sepse janë plot me praktika lindore, ushtrojnë magjinë si filistenjtë, lidhin aleanca me bijtë e të huajve.</para>
  <para style="p"><verse number="7" style="v"/>Vendi i tyre është plot me argjend dhe me ar dhe thesaret e tyre nuk kanë fund; vendi i tyre është plot me kuaj dhe qerret e tyre s'kanë të sosur.</para>
  <para style="p"><verse number="8" style="v"/>Vendi i tyre është plot me idhuj; bien përmbys përpara veprës së vetë duarve të tyre, përpara atyre gjërave që kanë bërë gishtat e tyre.</para>
  <para style="p"><verse number="9" style="v"/>Prandaj njeriu i zakonshëm përulet dhe njeriu i shquar ulet, por ti nuk i fal.</para>
  <para style="p"><verse number="10" style="v"/>Hyr në shkëmb dhe fshihu në pluhurin përpara tmerrit të Zotit dhe përpara shkëlqimit të madhërisë së tij.</para>
  <para style="p"><verse number="11" style="v"/>Vështrimi krenar i njeriut do të ulet dhe krenaria e vdekatarëve do të përulet; vetëm Zoti do të lartësohet atë ditë.</para>
  <para style="p"><verse number="12" style="v"/>Sepse dita e Zotit të ushtrive do të vijë kundër çdo gjëje krenare dhe kryelartë dhe kundër çdo gjëje që ngrihet, për ta ulur,</para>
  <para style="p"><verse number="13" style="v"/>kundër gjithë cedrave të Libanit, të lartë dhe të ngritur, dhe kundër të gjitha lisave të Bashanit,</para>
  <para style="p"><verse number="14" style="v"/>kundër të gjitha maleve të larta dhe kodrave të larta;</para>
  <para style="p"><verse number="15" style="v"/>kundër çdo kulle shumë të lartë dhe kundër çdo muri të fortifikuar,</para>
  <para style="p"><verse number="16" style="v"/>kundër gjithë anijeve të Tarshishit dhe kundër të gjitha gjërave të këndshme.</para>
  <para style="p"><verse number="17" style="v"/>Kryelartësia e njeriut do të ulet dhe krenaria e njerëzve të shquar do të përulet; vetëm Zoti do të lartësohet atë ditë.</para>
  <para style="p"><verse number="18" style="v"/>Idhujt do të hiqen plotësisht.</para>
  <para style="p"><verse number="19" style="v"/>Njerëzit do të hyjnë në shpellat e shkëmbinjve dhe në guvat e tokës përpara tmerrit të Zotit dhe shkëlqimit të madhërisë së tij, kur do të ngrihet për ta bërë tokën të dridhet.</para>
  <para style="p"><verse number="20" style="v"/>Në këtë ditë njerëzit do t'ua hedhin minjve dhe lakuriqëve të natës idhujt e tyre prej argjendi dhe idhujt e tyre prej ari, që i kanë prodhuar për t'i adhuruar,</para>
  <para style="p"><verse number="21" style="v"/>për t'u futur në të çarat e shkëmbinjve dhe në greminat e krepave para tmerrit të Zotit dhe shkëlqimit të madhërisë së tij, kur do të ngrihet për ta bërë tokën të dridhet.</para>
  <para style="p"><verse number="22" style="v"/>Mos kini më besim te njeri, në flegrat e të cilit nuk ka veç se një frymë; si mund të mbështetesh tek ai?</para>
  <chapter number="3" style="c"/>
  <para style="p"><verse number="1" style="v"/>Ja, Perëndia, Zoti i ushtrive, është duke i hequr Jeruzalemit dhe Judës çdo mbështetje dhe përkrahje, çdo mbështetje me bukë dhe çdo mbështetje me ujë;</para>
  <para style="p"><verse number="2" style="v"/>trimin dhe luftëtarin, gjyqtarin dhe profetin, falltarin dhe plakun,</para>
  <para style="p"><verse number="3" style="v"/>komandantin e një pesëdhjetësheje dhe parinë, këshilltarin, ekspertin në artet magjike dhe yshtësin e shkathët.</para>
  <para style="p"><verse number="4" style="v"/>Do t'u jap atyre djem si princa dhe fëmijë do t'i sundojnë.</para>
  <para style="p"><verse number="5" style="v"/>Populli do të jetë i shtypur, njëri nga tjetri, dhe secili nga i afërmi i tij; fëmija do të jetë i pasjellshëm me plakun, njeriu i keq me njeriun e nderuar.</para>
  <para style="p"><verse number="6" style="v"/>Dikush do të kapë vëllanë e vet në shtëpinë e atit të tij dhe do t'i thotë: "Ti ke një mantel, bëhu i pari ynë dhe kujdesu për këtë shkatërrim".</para>
  <para style="p"><verse number="7" style="v"/>Por atë ditë ai do të deklarojë solemnisht duke thënë: "Unë nuk do t'i lidh plagët tuaja, sepse në shtëpinë time nuk ka as bukë as mantel; mos më vini të parë të popullit".</para>
  <para style="p"><verse number="8" style="v"/>Në fakt Jeruzalemi dridhet dhe Juda po bie, sepse gjuha e tyre dhe veprat e tyre janë kundër Zotit, për të provokuar zemërimin e vështrimit të madhërisë së tij.</para>
  <para style="p"><verse number="9" style="v"/>Anësia e tyre me personat dëshmon kundër tyre, ata vënë në dukje mëkatin e tyre si Sodoma dhe nuk e fshehin. Mjerë ata, sepse i bëjnë keq vetes së tyre.</para>
  <para style="p"><verse number="10" style="v"/>I thoni të drejtit se do t'i dalë mirë, sepse do të hajë frytin e veprave të tij.</para>
  <para style="p"><verse number="11" style="v"/>Mjerë i pabesi! Do t'i bjerë mbi kokë fatkeqësia, sepse do t'i jepet ajo që duart e tij kanë përgatitur.</para>
  <para style="p"><verse number="12" style="v"/>Shtypësit e popullit tim janë fëmijë, dhe gratë sundojnë mbi të. O populli im, ata që të udhëheqin të çojnë jashtë rruge dhe shkatërrojnë shtegun që ti përshkon.</para>
  <para style="p"><verse number="13" style="v"/>Zoti paraqitet për të paditur dhe zë vend për të gjykuar popujt.</para>
  <para style="p"><verse number="14" style="v"/>Zoti hyn në gjyq me pleqtë e popullit të tij dhe me princat e tij: "Jeni ju që e keni përpirë vreshtin; trupat pa jetë të të varfërve ndodhen në shtëpitë tuaja.</para>
  <para style="p"><verse number="15" style="v"/>Çfarë të drejte keni të merrni nëpër këmbë popullin tim dhe të shtypni fytyrën e të varfërve?", thotë Perëndia, Zoti i ushtrive.</para>
  <para style="p"><verse number="16" style="v"/>Zoti thotë akoma: "Me qenë se vajzat e Sionit janë fodulle dhe ecin qafëpërpjetë dhe me vështrime provokuese, duke ecur me hapa të vogla dhe duke bërë të tringëllojnë unazat që mbajnë te këmbët e tyre,</para>
  <para style="p"><verse number="17" style="v"/>Zoti do të godasë me zgjebe majën e kokës së vajzave të Sionit dhe Zoti do të nxjerrë në shesh turpet e tyre".</para>
  <para style="p"><verse number="18" style="v"/>Atë ditë Zoti do të heqë stolinë e unazave të kyçeve të këmbës, diejt e vegjël dhe hënëzat,</para>
  <para style="p"><verse number="19" style="v"/>vathët, byzylykët dhe vellot,</para>
  <para style="p"><verse number="20" style="v"/>çallmat, zinxhirët e vegjël te këmbët, rripat e brezit, enët e parfumeve dhe hajmalitë,</para>
  <para style="p"><verse number="21" style="v"/>unazat, xhevahiret për hundë,</para>
  <para style="p"><verse number="22" style="v"/>rrobat për festë, mantelet e vogla, shallet dhe çantat e vogla,</para>
  <para style="p"><verse number="23" style="v"/>pasqyrat, këmishëzat, kapuçat dhe robëdëshambrët.</para>
  <para style="p"><verse number="24" style="v"/>Dhe do të ndodhë që në vend të parfumit të ketë kalbësira, në vend të brezit një litar, në vend të kaçurrelave shogësi, në vend të një veshjeje të kushtueshme një thes i ngushtë, një damkë zjarri në vend të bukurisë.</para>
  <para style="p"><verse number="25" style="v"/>Njerëzit e tu do të bien nga shpata, dhe trimat e tu në betejë.</para>
  <para style="p"><verse number="26" style="v"/>Portat e saj do të vajtojnë dhe do të mbajnë zi; e dëshpëruar ajo do të ulet për tokë.</para>
  <chapter number="4" style="c"/>
  <para style="p"><verse number="1" style="v"/>Po atë ditë shtatë gra do të kapin një burrë dhe do t'i thonë: "Ne do të hamë bukën tonë dhe do të vishemi me rrobat tona; vetëm na lër të mbajmë emrin tënd, për të hequr turpin tonë".</para>
  <para style="p"><verse number="2" style="v"/>Po atë ditë filizi i Zotit do të jetë gjithë shkëlqim dhe lavdi, dhe fryti i tokës do të jetë krenaria dhe zbukurimi i të shpëtuarve të Izraelit.</para>
  <para style="p"><verse number="3" style="v"/>Dhe ka për të ndodhur që ata që do të kenë mbetur në Sion dhe ai që do të mbijetojë në Jeruzalem do të quhet i shenjtë, domethënë kushdo që në Jeruzalem figuron i shkruar ndër të gjallët.</para>
  <para style="p"><verse number="4" style="v"/>Kur Zoti të ketë larë shëmtirat e bijave të Sionit dhe të ketë zhdukur gjakun nga mesi i Jeruzalemit me frymën e drejtësisë dhe me frymën e shfarosjes,</para>
  <para style="p"><verse number="5" style="v"/>Kur Zoti të ketë larë shëmtirat e bijave të Sionit dhe të ketë zhdukur gjakun nga mesi i Jeruzalemit me frymën e drejtësisë dhe me frymën e shfarosjes,</para>
  <para style="p"><verse number="6" style="v"/>Kur Zoti të ketë larë shëmtirat e bijave të Sionit dhe të ketë zhdukur gjakun nga mesi i Jeruzalemit me frymën e drejtësisë dhe me frymën e shfarosjes,</para>
  <chapter number="5" style="c"/>
  <para style="p"><verse number="1" style="v"/>Dua të këndoj për të dashurin tim një kantik të mikut tim lidhur me vreshtin e tij. I dashuri im kishte një vresht mbi një kodrinë shumë pjellore.</para>
  <para style="p"><verse number="2" style="v"/>E rrethoi me një gardh, hoqi gurët, mbolli hardhi të cilësisë më të mirë, ndërtoi në mes një kullë dhe bëri një trokull. Ai priste që të prodhonte rrush të mirë, kurse prodhoi rrush të egër.</para>
  <para style="p"><verse number="3" style="v"/>Kështu, pra, o banorë të Jeruzalemit dhe njerëz të Judës, gjykoni midis meje dhe vreshtit tim.</para>
  <para style="p"><verse number="4" style="v"/>Çfarë mund t'i kisha bërë vreshtit tim që nuk ia kam bërë? Pse, ndërsa unë prisja të më jepte rrush të mirë, ajo më dha rrush të egër?</para>
  <para style="p"><verse number="5" style="v"/>Por tani do t'ju njoftoj atë që gatitem të bëj me vreshtin tim: do ta heq gardhin dhe do ta përpihet krejt, do të shemb murin e tij dhe atë do ta shkelin.</para>
  <para style="p"><verse number="6" style="v"/>Do ta katandis në një shkretëtirë: as nuk do ta krasit as nuk do ta punoj me shatë, por do të mbijnë ferra dhe gjemba; dhe do të urdhëroj retë që të mos bjerë shi, fare.</para>
  <para style="p"><verse number="7" style="v"/>Vreshti i Zotit të ushtrive është shtëpia e Izraelit, dhe njerëzit e Judës janë mbëltesa e kënaqësisë së tij. Ai priste ndershmëri, dhe ja, gjakderdhje, priste drejtësi dhe ja, britma ankthi.</para>
  <para style="p"><verse number="8" style="v"/>Mjerë ata që i shtojnë shtëpisë një shtëpi tjetër, që bashkojnë një arë me një arë tjetër, derisa të mos ketë më vend, dhe kështu të mbeten të vetmuar për të banuar në mes të vendit.</para>
  <para style="p"><verse number="9" style="v"/>Në veshët e mi Zoti i ushtrive është betuar: "Në të vërtetë shumë shtëpi do të shkretohen, shtëpi të bukura dhe të mëdha do të mbeten pa banorë".</para>
  <para style="p"><verse number="10" style="v"/>Sepse dhjetë jugerë vresht do të prodhojnë vetëm një bato dhe një homer fare do të prodhojë vetëm një efa.</para>
  <para style="p"><verse number="11" style="v"/>Mjerë ata që ngrihen herët në mëngjes për t'u turrur pas pijeve dehëse dhe vonohen deri në mbrëmje sa të flakërohen nga vera!</para>
  <para style="p"><verse number="12" style="v"/>Në banketet e tyre ka qeste, harpa, dajre, fyell dhe verë, por ata nuk i kushtojnë kujdes veprës së Zotit dhe nuk marrin parasysh atë që ai ka bërë me duart e tij.</para>
  <para style="p"><verse number="13" style="v"/>Prandaj populli im shkon në robëri për mungesë njohurie, fisnikëria e tij vdes nga uria dhe turma e tij do të digjet nga etja.</para>
  <para style="p"><verse number="14" style="v"/>Prandaj Sheoli ka zmadhuar gojën e tij dhe e ka hapur gojën e tij jashtë mase, dhe në të do të zbresin lavdia e tij, turma e tij, zhurma e tij dhe ai që feston në të.</para>
  <para style="p"><verse number="15" style="v"/>Njeriu i zakonshëm do të përulet, njeriu i rëndësishëm do të ulet dhe sytë e krenarëve do të përulen.</para>
  <para style="p"><verse number="16" style="v"/>Por Zoti i ushtrive do të jetë lartësuar në gjyq, dhe Perëndia i shenjtë do të tregohet i shenjtë në drejtësi.</para>
  <para style="p"><verse number="17" style="v"/>Atëherë qengjat do të kullosin si në kullotat e tyre dhe të huajt do të përpijnë arat e shkretuara të të pasurve.</para>
  <para style="p"><verse number="18" style="v"/>Mjerë ata që tërheqin padrejtësinë me litarët e falsitetit dhe mëkatin si me litarët e qerres,</para>
  <para style="p"><verse number="19" style="v"/>dhe thonë: "Le ta bëjë shpejt, le ta kryejë veprën e tij, që të mund ta shohim. Le të afrohet dhe të kryhet plani i të Shenjtit të Izraelit që të mund ta shohim".</para>
  <para style="p"><verse number="20" style="v"/>Mjerë ata që e quajnë të mirë të keqen dhe të keqe të mirën, që ndërrojnë terrin në dritë dhe dritën në terr, që ndërrojnë hidhësirën në ëmbëlsi dhe ëmbëlsinë në hidhësi!</para>
  <para style="p"><verse number="21" style="v"/>Mjerë ata që janë të urtë në sytë e tyre dhe të zgjuar para vetvetes!</para>
  <para style="p"><verse number="22" style="v"/>Mjerë kampionëve në pirjen e verës dhe të shkathëtëve në përzierjen e pijeve dehëse,</para>
  <para style="p"><verse number="23" style="v"/>që e nxjerrin të pafajshëm njeriun e keq për një dhuratë dhe ia mohojnë të drejtit të drejtën e tij!</para>
  <para style="p"><verse number="24" style="v"/>Prandaj, ashtu si një gjuhë zjarri përpin kallamishtet dhe flaka konsumon kashtën, kështu rrënja e tyre do të hiqet si një kalbësirë dhe lulja e tyre do të hiqet si të ishte pluhur, sepse kanë hedhur poshtë ligjin e Zotit të ushtrive dhe kanë përçmuar fjalën e të Shenjtit të Izraelit.</para>
  <para style="p"><verse number="25" style="v"/>Për këtë zemërimi i Zotit është ndezur kundër popullit të tij; ai ka shtrirë dorën e vet kundër tij dhe e ka goditur; kështu malet u drodhën dhe kufomat e tyre rrinë si mbeturina në mes të rrugëve; megjithëkëtë zemërimi i tij nuk është qetësuar dhe dora e tij rri e shtrirë.</para>
  <para style="p"><verse number="26" style="v"/>Ai do të ngrejë një flamur për kombet e largëta dhe do t'u fërshëllejë nga skajet e tokës; dhe ja, ato do të vijnë shpejt dhe menjëherë.</para>
  <para style="p"><verse number="27" style="v"/>Asnjë prej tyre nuk do të jetë i lodhur ose do të lëkundet, asnjë nuk ka për të dremitur ose për të fjetur; brezi i ijëve të tyre nuk do të zgjidhet, nuk do të këputet gjalma e këpucëve të tyre.</para>
  <para style="p"><verse number="28" style="v"/>Shigjetat e tyre janë me majë dhe tërë harqet e tyre janë të nderura; thundrat e kuajve të tyre do të duken si gurë dhe rrotat e qerreve të tyre si një shakullinë.</para>
  <para style="p"><verse number="29" style="v"/>Vrumbullima e tyre do të jetë si ajo e një luani: do të vrumbullojnë si luanë të vegjël, po, do të vrumbullojnë, do ta zënë gjahun dhe do ta çojnë në një vend të sigurt dhe askush nuk do t'ua heqë.</para>
  <para style="p"><verse number="30" style="v"/>Atë ditë do të ulërijnë kundër Judës ashtu si ulërin deti; po të shikosh vendin, ja errësira dhe ankthi, dhe drita do të errësohet nga retë.</para>
  <chapter number="6" style="c"/>
  <para style="p"><verse number="1" style="v"/>Në vitin e vdekjes së mbretit Uziah, unë pashë Zotin të ulur mbi një fron të ngritur dhe të lartë, dhe cepat e mantelit të tij mbushnin tempullin.</para>
  <para style="p"><verse number="2" style="v"/>Mbi të ishin serafinët; secili prej tyre kishte gjashtë krahë: me dy mbulonte fytyrën, me dy të tjerë këmbët dhe me dy fluturonte.</para>
  <para style="p"><verse number="3" style="v"/>Njeri i bërtiste tjetrit dhe i thoshte: "I Shenjtë, i shenjtë, i shenjtë është Zoti i ushtrive. Tërë toka është plot me lavdinë e tij".</para>
  <para style="p"><verse number="4" style="v"/>Shtalkat e portës u tronditën nga zëri i atij që bërtiste, ndërsa tempulli po mbushej me tym.</para>
  <para style="p"><verse number="5" style="v"/>Atëherë unë thashë: "I mjeri unë! Unë jam i humbur, sepse jam një njeri me buzë të papastra dhe banoj në mes të një populli me buzë të papastra; megjithatë sytë e mi kanë parë Mbretin, Zotin e ushtrive".</para>
  <para style="p"><verse number="6" style="v"/>Atëherë një nga serafinët fluturoi drejt meje, duke mbajtur në dorë një urë zjarri, që kishte marrë me mashë nga altari.</para>
  <para style="p"><verse number="7" style="v"/>Me të ai preku gojën time dhe tha: "Ja, kjo preku buzët e tua, paudhësia jote hiqet dhe mëkati yt shlyhet".</para>
  <para style="p"><verse number="8" style="v"/>Pastaj dëgjova zërin e Zotit që thoshte: "Kë të dërgoj dhe kush do të shkojë për ne?". Unë u përgjigja: "Ja ku jam, dërgomë mua!".</para>
  <para style="p"><verse number="9" style="v"/>Atëherë ai tha: "Shko dhe i thuaj këtij populli: Dëgjoni, pra, por pa kuptuar, shikoni, pra, por pa dalluar.</para>
  <para style="p"><verse number="10" style="v"/>Bëje të pandjeshme zemrën e këtij populli, ngurtëso veshët e tij dhe mbyll sytë e tij që të mos shikojë me sytë e tij, të mos dëgjojë me veshët e tij dhe të mos kuptojë me zemrën e tij, dhe kështu do të kthehet dhe të shërohet".</para>
  <para style="p"><verse number="11" style="v"/>Unë thashë: "Deri kur, o Zot?". Ai u përgjigj: "Derisa qytetet të shkatërrohen dhe të jenë pa banorë, shtëpitë të mos kenë njeri dhe vendi të jetë i shkretuar dhe i pikëlluar,</para>
  <para style="p"><verse number="12" style="v"/>dhe derisa Zoti të ketë larguar njerëzinë dhe të jetë një braktisje e madhe në mes të vendit.</para>
  <para style="p"><verse number="13" style="v"/>Do të mbetet akoma një e dhjeta e popullsisë, por edhe kjo do të shkatërrohet; por ashtu si bafrës dhe lisit, kur priten u mbetet cungu, kështu një brez i shenjtë do të jetë trungu i tij".</para>
  <chapter number="7" style="c"/>
  <para style="p"><verse number="1" style="v"/>Ndodhi në ditët e Ashazit, birit të Jothamit, birit të Uziahut, mbret i Judës, që Retsini, mbret i Sirisë dhe Pekahu, bir i Remaliahut, mbret i Izraelit, dolën për luftë kundër Jeruzalemit, por nuk arritën ta shtien në dorë.</para>
  <para style="p"><verse number="2" style="v"/>Prandaj ia referuan shtëpisë së Davidit duke thënë: "Sirët kanë ngritur kampin e tyre në Efraim". Kështu zemra e Ashazit dhe zemra e popullit të tij u drodhën, ashtu si dridhen drurët e pyllit nga era.</para>
  <para style="p"><verse number="3" style="v"/>Atëherë Zoti i tha Isaias: "Dil përpara Ashazit, ti dhe biri yt Shear-Jashubi, në skajin e kanalit të hauzit të sipërm në rrugën e arës së larësit,</para>
  <para style="p"><verse number="4" style="v"/>dhe thuaji: Shiko të rrish i qetë, mos ki frikë dhe zemra jote të mos ligështohet për shkak të këtyre dy mbeturinave të urës së zjarrit që nxjerr tym, për zemërimin e zjarrtë të Retsinit dhe të Sirisë, dhe të birit të Remaliahut.</para>
  <para style="p"><verse number="5" style="v"/>Sepse Siria, Efraimi dhe i biri i Remaliahut kanë menduar të këqija kundër teje, duke thënë:</para>
  <para style="p"><verse number="6" style="v"/>"Të dalim kundër Judës, ta tmerrojmë, të hapim një të çarë në muret e saj dhe të vendosim si mbret në mesin e saj të birin e Tabeelit"".</para>
  <para style="p"><verse number="7" style="v"/>Kështu thotë Zoti, Zoti: "Kjo nuk ka për të ardhur, nuk ka për të ndodhur,</para>
  <para style="p"><verse number="8" style="v"/>sepse kryeqyteti i Sirisë është Damasku dhe i pari i Damaskut është Retsini. Brenda gjashtëdhjetë e pesë vjetëve Efraimi do të bëhet copë-copë dhe nuk do të jetë më popull.</para>
  <para style="p"><verse number="9" style="v"/>Kryeqyteti i Efraimit është Samaria dhe i pari i Samarisë është i biri i Remaliahut. Po të mos besoni, me siguri nuk do të bëhemi të qëndrueshëm".</para>
  <para style="p"><verse number="10" style="v"/>Zoti i foli përsëri Ashazit dhe i tha:</para>
  <para style="p"><verse number="11" style="v"/>"Kërkoji një shenjë për vete Zotit, Perëndisë tënd; kërkoja ose në thellësitë ose në lartësitë".</para>
  <para style="p"><verse number="12" style="v"/>Por Ashazi u përgjigj: "Unë nuk do të kërkoj asgjë, nuk dua të tundoj Zotin".</para>
  <para style="p"><verse number="13" style="v"/>Atëherë Isaia tha: "Dëgjoni tani, o shtëpi e Davidit! Mos është, vallë, një gjë e vogël për ju të lodhësh njerëzit, që doni të lodhni edhe Perëndinë tim?</para>
  <para style="p"><verse number="14" style="v"/>Prandaj vet Zoti do t'ju japë një shenjë: Ja, e virgjëra do të mbetet me barrë dhe do të lindë një fëmijë të cilin do ta quajë Emanuel.</para>
  <para style="p"><verse number="15" style="v"/>Ai do të hajë ajkë dhe mjaltë derisa të mësojë të hedhë poshtë të keqen dhe të zgjedhë të mirën.</para>
  <para style="p"><verse number="16" style="v"/>Por para se fëmija të mësojë të hedhë poshtë të keqen dhe të zgjedhë të mirën, vendi të cilin ti e druan për shkak të dy mbretërve të tij do të braktiset.</para>
  <para style="p"><verse number="17" style="v"/>Zoti do të sjellë mbretin e Asirisë mbi ty, mbi popullin tënd dhe mbi shtëpinë e atit tënd ditë që nuk kanë ardhur që kur Efraimi u nda nga Juda.</para>
  <para style="p"><verse number="18" style="v"/>Atë ditë do të ndodhë që Zoti do t'u fërshëllejë mizave që ndodhen në skajet e lumenjve të Egjiptit dhe bletëve që ndodhen në vendin e Asirisë.</para>
  <para style="p"><verse number="19" style="v"/>Ato do të vijnë dhe të vendosen në luginat e shkretuara, në të çarat e krepave, mbi të gjitha gëmushët me gjemba dhe mbi të gjitha kullotat.</para>
  <para style="p"><verse number="20" style="v"/>Atë ditë Zoti me një brisk të marrë hua përtej Lumit, domethënë me mbretin e Asirisë, do të rruajë kokën dhe qimet e këmbëve, si edhe mjekrën.</para>
  <para style="p"><verse number="21" style="v"/>Atë ditë do të ndodhë që dikush do të mbajë një lopë të re dhe dy dele,</para>
  <para style="p"><verse number="22" style="v"/>dhe për shkak të bollëkut të qumështit që do t'i japin, ai do të hajë ajkë, sepse ajkë dhe mjaltë kanë për të ngrënë të gjithë ata që kanë mbijetuar dhe janë lënë në mes të vendit.</para>
  <para style="p"><verse number="23" style="v"/>Atë ditë çdo vend ku mund të kishte një mijë hardhi me një vlerë prej një mijë siklash argjendi do të bëhet pre e ferrave dhe e gjembave.</para>
  <para style="p"><verse number="24" style="v"/>Do të hyhet në to me shigjeta dhe me hark, sepse tërë vendi do të jetë i mbuluar nga ferra dhe gjemba.</para>
  <para style="p"><verse number="25" style="v"/>Dhe mbi të gjitha kodrat që u çelën me shatë nuk do të kalohet më nga frika e ferrave dhe gjembave; do të jenë një vend ku do të dërgohen qetë dhe që do të shkelet nga dhentë".</para>
  <chapter number="8" style="c"/>
  <para style="p"><verse number="1" style="v"/>Zoti më tha: "Merr një rrasë të madhe dhe shkruaj mbi të me shkronja të zakonshme: "Maher-Shalal-Hash-Baz"".</para>
  <para style="p"><verse number="2" style="v"/>Atëherë mora me vete për të dëshmuar si dëshmitarë të besuar, priftin Uria dhe Zakarian, birin e Jaberekiahut.</para>
  <para style="p"><verse number="3" style="v"/>U bashkova gjithashtu me profeteshën dhe kjo mbeti shtatzënë dhe lindi një djalë. Atëherë Zoti më tha: "Quaje Maher-Shalal-Hash-Baz;</para>
  <para style="p"><verse number="4" style="v"/>sepse para se fëmija të dijë të thotë: "Ati im", o "Nëna ime", pasuritë e Damaskut dhe plaçka e Samarias do të çohen para mbretit të Asirisë".</para>
  <para style="p"><verse number="5" style="v"/>Zoti më foli akoma dhe më tha:</para>
  <para style="p"><verse number="6" style="v"/>"Me qenë se ky popull ka përçmuar ujërat e Siloeut që rrjedhin ëmbël dhe kënaqet për shkak të Retsinit dhe të birit të Remaliahut,</para>
  <para style="p"><verse number="7" style="v"/>prandaj ja, Zoti do të bëjë që mbi ta të vërshojnë ujërat e Lumit, të fuqishme dhe të bollshme, domethënë mbreti i Asirisë dhe tërë lavdia e tij; do të ngrihet mbi të gjitha kanalet e tij dhe do të vërshojë nga të gjitha brigjet e tij.</para>
  <para style="p"><verse number="8" style="v"/>Do të kalojë nëpërmes Judës, do të vërshojë dhe do të kalojë përtej derisa të arrijë te qafa dhe krahët e tij të shpalosur do të mbulojnë tërë hapësirën e vendit tënd, o Emanuel.</para>
  <para style="p"><verse number="9" style="v"/>Bashkohuni, pra, madje me vrull, o popuj, por do të bëheni copë-copë, dëgjoni, o ju mbarë vende të largëta. Ngjeshuni, pra, por do të bëheni copë-copë; ngjeshuni, pra, por do të bëheni copë-copë.</para>
  <para style="p"><verse number="10" style="v"/>Bëni, pra, plane, por do të dalin bosh. Thoni një fjalë, por ajo nuk do të realizohet, sepse Perëndia është me ne".</para>
  <para style="p"><verse number="11" style="v"/>Sepse kështu më ka folur Zoti me dorë të fuqishme dhe më ka lajmëruar të mos eci nëpër rrugën e këtij populli, duke thënë:</para>
  <para style="p"><verse number="12" style="v"/>"Mos quani përbetim të gjitha ato që ky popull i quan përbetim, mos kini frikë nga ajo që ai druan dhe mos u trembni.</para>
  <para style="p"><verse number="13" style="v"/>Zotin e ushtrive, atë duhet të shenjtëroni. Ai të jetë frika juaj, tmerri juaj".</para>
  <para style="p"><verse number="14" style="v"/>Ai do të jetë një shenjtërore, por edhe një gur pengese, një shkëmb pengimi për të dy shtëpitë e Izraelit, një lak dhe një kurth për banorët e Jeruzalemit.</para>
  <para style="p"><verse number="15" style="v"/>Midis tyre shumë persona do të pengohen, do të bien, do të bëhen copë, do të mbeten në lak dhe do të kapen.</para>
  <para style="p"><verse number="16" style="v"/>"Mbylle këtë dëshmi, vulose këtë ligj midis dishepujve të mi".</para>
  <para style="p"><verse number="17" style="v"/>Unë pres Zotin, që fsheh fytyrën e tij në shtëpinë e Jakobit, dhe kam shpresë tek ai.</para>
  <para style="p"><verse number="18" style="v"/>Ja, unë dhe bijtë që Zoti më ka dhënë jemi shenja dhe një parashikues në Izrael nga ana e Zotit të ushtrive, që banon në malin Sion.</para>
  <para style="p"><verse number="19" style="v"/>Në rast se ju thuhet: "Këshillohuni me mediumet dhe me magjistarët, që murmuritin dhe pëshpëritin, përgjigjuni: "A nuk duhet një popull të konsultojë Perëndinë e tij? A duhet, vallë, t'u drejtohet të vdekurve për llogari të të gjallëve?".</para>
  <para style="p"><verse number="20" style="v"/>Përmbahuni ligjit dhe dëshmisë! Në rast se një popull nuk flet në këtë mënyrë, kjo do të thotë se ai nuk ka dritë.</para>
  <para style="p"><verse number="21" style="v"/>Ai do të sillet nëpër vendin e tij i rraskapitur dhe i uritur; dhe kur të jetë i uritur do të pezmatohet dhe do të mallkojë mbretin e tij dhe Perëndinë e tij. Do ta kthejë shikimin lart,</para>
  <para style="p"><verse number="22" style="v"/>pastaj do ta kthejë drejt tokës, dhe ja fatkeqësi, errësirë, terr plot me ankth, dhe do të shtyhet në terrin më të dendur.</para>
  <chapter number="9" style="c"/>
  <para style="p"><verse number="1" style="v"/>Por errësira nuk do të zgjasë gjithnjë mbi atë që tani është në ankth. Ashtu si në të kaluarën ai mbuloi me turp vendin e Zabulonit dhe vendin e Neftalit, kështu në të ardhmen do ta mbulojë</para>
  <para style="p"><verse number="2" style="v"/>Populli që ecte në terr pa një dritë të madhe; mbi ata që banonin në vendin e hijes së vdekjes doli një dritë.</para>
  <para style="p"><verse number="3" style="v"/>Ti e ke rritur kombin, ke shtuar gëzimin e tyre; ata gëzohen para teje ashtu si gëzohet dikush në korrje dhe ashtu si gëzohet kur ndahet plaçka e luftës.</para>
  <para style="p"><verse number="4" style="v"/>Sepse ti ke thyer zgjedhën që rëndonte mbi të, shkopin mbi kurrizin e tij dhe shufrën e atij që e shtypte, si në ditën e Midianit.</para>
  <para style="p"><verse number="5" style="v"/>Sepse çdo këpucë luftëtari në përleshje dhe çdo mantel i rrëkëllyer në gjak, do të caktohet të digjet dhe do të jetë eshkë zjarri.</para>
  <para style="p"><verse number="6" style="v"/>Sepse na ka lindur një fëmijë, një djalë na është dhënë. Mbi supet e tij do të mbështetet perandoria dhe do të quhet Këshilltar i admirueshëm, Perëndi i fuqishëm, Atë i përjetshëm, Princ i paqes.</para>
  <para style="p"><verse number="7" style="v"/>Nuk do të ketë të sosur rritja e perandorisë së tij dhe paqja mbi fronin e Davidit dhe në mbretërinë e tij, për ta vendosur pa u tundur dhe për ta përforcuar me anë të mençurisë dhe të drejtësisë, tani dhe përjetë. Këtë ka për të bërë zelli i Zotit të ushtrive.</para>
  <para style="p"><verse number="8" style="v"/>Zoti ka dërguar një fjalë kundër Jakobit dhe ajo ka rënë mbi Izraelin.</para>
  <para style="p"><verse number="9" style="v"/>Tërë populli do ta njohë, Efraimi dhe banorët e Samarias, që në kryelartësinë e tyre dhe arrogancën e zemrës së tyre thonë:</para>
  <para style="p"><verse number="10" style="v"/>"Tullat kanë rënë, por do ta rindërtojmë me gurë të latuar; fiqtë e Egjiptit janë prerë, por ne do t'i zëvendësojmë me cedra".</para>
  <para style="p"><verse number="11" style="v"/>Për këtë Zoti do të nxisë kundër tij kundërshtarët e Retsinit dhe do të nxisë armiqtë e tij:</para>
  <para style="p"><verse number="12" style="v"/>Sirët nga lindja, filistenjtë nga perëndimi, që do ta hanë Izraelin gojëhapur. Megjithëkëtë zemërimi i tij nuk qetësohet dhe dora e tij mbetet e shtrirë.</para>
  <para style="p"><verse number="13" style="v"/>Megjithatë populli nuk kthehet tek ai që e godet dhe nuk kërkon Zotin e ushtrive.</para>
  <para style="p"><verse number="14" style="v"/>Prandaj Zoti do t'i presë Izraelit kokë dhe bisht, degë palme dhe xunkth brenda një dite të vetme.</para>
  <para style="p"><verse number="15" style="v"/>Plaku dhe njeriu nga parësia janë koka; dhe profeti që u mëson të tjerëve gënjeshtra është bishti.</para>
  <para style="p"><verse number="16" style="v"/>Ata që udhëheqin këtë popull e bëjnë të shkojë në rrugë të gabuar, dhe ata që udhëhiqen prej tyre i përpijnë.</para>
  <para style="p"><verse number="17" style="v"/>Prandaj Zoti nuk do të kënaqet me të rinjtë e tij dhe as do t'i vijë keq për jetimët e tij dhe gratë e veja të tij, sepse të gjithë janë hipokritë dhe të çoroditur, dhe çdo gojë thotë marrëzira. Për tërë këto gjëra zemërimi i tij nuk qetësohet dhe dora e tij mbetet e shtrirë.</para>
  <para style="p"><verse number="18" style="v"/>Sepse ligësia djeg si një zjarr, që përpin ferra dhe gjemba dhe flakëron në pjesën e dendur të pyllit, që ngrihet lart si një shtyllë tymi.</para>
  <para style="p"><verse number="19" style="v"/>Për shkak të zemërimit të Zotit të ushtrive vendi digjet dhe populli është si eshkë për zjarrin; askujt nuk i vjen keq për vëllanë e vet.</para>
  <para style="p"><verse number="20" style="v"/>Këputet nga e djathta, por uria vazhdon; gëlltitet nga e majta, por pa u ngopur; secili përpin mishin e krahut të vet.</para>
  <para style="p"><verse number="21" style="v"/>Manasi përpin Efraimin, dhe Efraimi Manasin; dhe tok janë kundër Judës. Megjithëkëtë zemërimi i tij nuk qetësohet dhe dora e tij mbetet e shtrirë.</para>
  <chapter number="10" style="c"/>
  <para style="p"><verse number="1" style="v"/>Mjerë ata që nxjerrin dekrete të padrejta dhe ata që vazhdojnë të hartojnë vendime të padrejta,</para>
  <para style="p"><verse number="2" style="v"/>për t'u mohuar drejtësinë të mjerëve, për t'u mohuar të drejtën të varfërve të popullit tim, dhe për t'i bërë gratë e veja pre të tyre dhe jetimët plaçkë të tyre.</para>
  <para style="p"><verse number="3" style="v"/>Çfarë do të bëni ditën e ndëshkimit dhe të shkatërrimit që do të vijë nga larg? Te kush do të ikni për të kërkuar ndihmë dhe kujt do t'ia lini pasurinë tuaj?</para>
  <para style="p"><verse number="4" style="v"/>Atyre nuk do t'u mbetet tjetër veç se të përkulen midis robërve ose të bien midis të vrarëve. Megjithëkëtë zemërimi i tij nuk qetësohet dhe dora e tij mbetet e shtrirë.</para>
  <para style="p"><verse number="5" style="v"/>Mjerë Asiria, shufra e zemërimit tim, në duart e së cilës ndodhet shkopi i indinjatës sime!</para>
  <para style="p"><verse number="6" style="v"/>Unë do ta dërgoj kundër një kombi të pabesë dhe kundër popullit të zemërimit tim. Do ta urdhëroj që ta plaçkitë, ta zhveshë dhe ta shkelë si baltën e rrugëve.</para>
  <para style="p"><verse number="7" style="v"/>Por ajo mendon ndryshe dhe në zemër të vet ka plane të tjera, por dëshiron të shkatërrojë dhe të shfarosë një numër të madh kombesh.</para>
  <para style="p"><verse number="8" style="v"/>Në fakt thotë: "Princat e mi nuk janë të gjithë mbretër?</para>
  <para style="p"><verse number="9" style="v"/>A nuk është Kalnoja si Karkemishi? A nuk është Hamathi si Arpadi? A nuk është Samaria si Damasku?</para>
  <para style="p"><verse number="10" style="v"/>Ashtu siç ka arritur dora ime mbretëritë e idhujve, shëmbëlltyrat e gdhendura të të cilëve ishin më të shumta se ato të Jeruzalemit dhe të Samarias,</para>
  <para style="p"><verse number="11" style="v"/>ashtu si bëra me Samarinë dhe me idhujt e saj, a nuk do të veproj edhe në Jeruzalem dhe me idhujt e tij?".</para>
  <para style="p"><verse number="12" style="v"/>Por do të ndodhë që, kur Zoti të ketë mbaruar tërë veprën e tij në malin Sion dhe në Jeruzalem, ai do të thotë: "Unë do të dënoj frytin e mendjemadhësisë së zemrës së mbretit të Asirisë dhe lavdinë e syve të tij krenarë".</para>
  <para style="p"><verse number="13" style="v"/>Në fakt ai thotë: "E bëra me forcën e dorës sime dhe me diturinë time, sepse jam i zgjuar; lëviza kufijtë e popujve, plaçkita thesaret e tyre dhe si një njeri i fuqishëm shfuqizova ata që rrinin mbi fron.</para>
  <para style="p"><verse number="14" style="v"/>Dora ime ka gjetur si një fole pasuritë e popujve; ashtu si dikush mbledh vezët e braktisura, kështu unë grumbullova tërë dheun dhe nuk pati asnjeri që të lëvizë krahët, apo të hapë sqepin dhe të pingërojë".</para>
  <para style="p"><verse number="15" style="v"/>Mos vallë sëpata lëvdohet me atë që pret me të ose mburret sharra me atë që e përdor? Ashtu si shufra të duhej të drejtonte atë që e ngre, apo shkopi të mund të ngrihej a thua se nuk është prej druri!</para>
  <para style="p"><verse number="16" style="v"/>Prandaj Perëndia, Zoti i ushtrive, do të dërgojë ligështimin midis radhëve të tyre më të fuqishme, dhe në vend të lavdisë së tij ai do të ndezë një zjarr, si flakët e një zjarri.</para>
  <para style="p"><verse number="17" style="v"/>Kështu drita e Izraelit do të bëhet një zjarr dhe i Shenjti i tij një flakë, që do të flakërojë dhe do të përpijë ferrat dhe gjembat brenda një dite të vetme.</para>
  <para style="p"><verse number="18" style="v"/>Ai do të konsumojë lavdinë e pyllit të tij dhe të fushës pjellore të tij nga shpirti deri te trupi; do të jetë si një i sëmurë që ligështohet.</para>
  <para style="p"><verse number="19" style="v"/>Pjesa tjetër e drurëve të pyllit të tij do të katandiset në një numër aq të vogël që edhe një fëmijë mund t'i numërojë.</para>
  <para style="p"><verse number="20" style="v"/>Atë ditë do të ndodhë që pjesa që mbetet e Izraelit dhe ata që kanë shpëtuar nga shtëpia e Jakobit nuk do të mbështeten më mbi atë që i godiste, por do të mbështeten në të vërtetë mbi Zotin, të Shenjtin e Izraelit.</para>
  <para style="p"><verse number="21" style="v"/>Një mbetje, mbetja e Jakobit, do t'i kthehet Zotit të fuqishëm.</para>
  <para style="p"><verse number="22" style="v"/>Sepse, edhe sikur populli yt, o Izrael, të ishte si rëra e detit, vetëm një mbetje e tij do të kthehet; shfarosja e dekretuar do ta bëjë drejtësinë të vërshojë.</para>
  <para style="p"><verse number="23" style="v"/>Në fakt Zoti, Zoti i ushtrive, do të kryejë shfarosjen e dekretuar në mes të të gjithë dheut.</para>
  <para style="p"><verse number="24" style="v"/>Prandaj kështu thotë Zoti, Zoti i ushtrive: "O populli im, që banon në Sion, mos ki frikë nga Asiri, që të rreh me shufër dhe ngre kundër teje shkopin e tij, ashtu si bëri Egjipti.</para>
  <para style="p"><verse number="25" style="v"/>Sepse edhe pak kohë dhe indinjata do të marrë fund, ndërsa zemërimi im do të drejtohet për shkatërrimin e tyre.</para>
  <para style="p"><verse number="26" style="v"/>Zoti i ushtrive do të ngrejë kundër tij kamxhikun, ashtu siç e goditi Midianin te shkëmbi i Horebit; dhe ashtu si shtriu shkopin e tij mbi det, kështu do ta ngrejë akoma ashtu si bëri në Egjipt.</para>
  <para style="p"><verse number="27" style="v"/>Atë ditë do të ndodhë që barra e tij do të hiqet nga kurrizi dhe zgjedha e tij nga qafa jote; zgjedha do të shkatërrohet nga vajosja e vajit".</para>
  <para style="p"><verse number="28" style="v"/>Ai arrin në Ajath, e kapërcen Migronin dhe i lë ngarkesën e tij në Mikmash.</para>
  <para style="p"><verse number="29" style="v"/>Kapërcejnë vendkalimin, fushojnë në Geba; Ramahu dridhet, Gibeahu i Saulit ka ikur.</para>
  <para style="p"><verse number="30" style="v"/>Ço zërin tënd, o bija e Galimit! Kij kujdes, o Laish! E mjera Anathoth!</para>
  <para style="p"><verse number="31" style="v"/>Madmenahu ka ikur, banorët e Gebimit kërkojnë një strehë.</para>
  <para style="p"><verse number="32" style="v"/>Megjithatë do të qëndrojë sot në Nob, duke tundur grushtin kundër malit të bijës së Sionit, kodrës së Jeruzalemit.</para>
  <para style="p"><verse number="33" style="v"/>Ja, Zoti, Zoti i ushtrive, do t'i këpusë degët me dhunë të tmerrshme; më të lartat do të priten; më krenarët do të ulen.</para>
  <para style="p"><verse number="34" style="v"/>Ai do të rrëzojë me sëpatë pjesën më të dendur të pyllit dhe Libani do të bjerë nën goditjet e të Fuqishmit.</para>
  <chapter number="11" style="c"/>
  <para style="p"><verse number="1" style="v"/>Pastaj një degëz do të dalë nga trungu i Isaias dhe një filiz do të mbijë nga rrënjët e tij.</para>
  <para style="p"><verse number="2" style="v"/>Fryma e Zotit do të pushojë mbi të; fryma e diturisë dhe e zgjuarsisë, fryma e këshillës dhe e fuqisë, fryma e njohurisë dhe e frikës të Zotit.</para>
  <para style="p"><verse number="3" style="v"/>I dashuri i tij do të qëndrojë në frikën nga Zoti, nuk do të gjykojë nga pamja, nuk do të japë vendime sipas fjalëve që thuhen,</para>
  <para style="p"><verse number="4" style="v"/>por do t'i gjykojë të varfrit me drejtësi dhe do të marrë vendime të drejta për njerëzit e përulur të vendit. Do ta godasë vendin me shufrën e gojës së tij dhe me frymën e buzëve të tij do ta bëjë të vdesë të pabesin.</para>
  <para style="p"><verse number="5" style="v"/>Drejtësia do të jetë brezi i ijëve të tij dhe besnikëria brezi i anëve të tij.</para>
  <para style="p"><verse number="6" style="v"/>Ujku do të banojë bashkë me qengjin dhe leopardi do të rrijë me kecin; viçi, luani i vogël dhe bagëtia e majmur do të rrinë bashkë dhe do të udhëhiqen nga një fëmijë.</para>
  <para style="p"><verse number="7" style="v"/>Lopa do të kullosë bashkë me arushën, të vegjlit e tyre do të rrinë bashkë, dhe luani do të ushqehet me kashtë si kau.</para>
  <para style="p"><verse number="8" style="v"/>Foshnja e gjirit do të lozë mbi vrimën e gjarprit dhe fëmija e zvjerdhur do të vërë dorën e tij në çerdhen e nepërkës.</para>
  <para style="p"><verse number="9" style="v"/>Nuk do të bëhet asnjë e keqe, asnjë shkatërrim mbi tërë malin tim të shenjtë, sepse vendi do të mbushet me njohurinë e Zotit, ashtu si ujërat mbulojnë detin.</para>
  <para style="p"><verse number="10" style="v"/>Atë ditë do të ndodhë që rrënja e Isaias do të ngrihet si një flamur për popujt; kombet do ta kërkojnë dhe vendi i prehjes së tij do të jetë i lavdishëm.</para>
  <para style="p"><verse number="11" style="v"/>Po atë ditë do të ndodhë që Zoti do të shtrijë dorën e tij për herë të dytë për të shpenguar mbetjen e popullit të tij që shpëtoi nga Asiria dhe nga Egjipti, nga Pathrosi dhe Etiopia, nga Elami, nga Shinari, nga Hamathi dhe nga ishujt e detit.</para>
  <para style="p"><verse number="12" style="v"/>Ai do të ngrejë flamurin për kombet, do të mbledhë të dëbuarit e Izraelit dhe do të grumbullojë ata që u shpërndanë nga Juda në të katër anët e dheut.</para>
  <para style="p"><verse number="13" style="v"/>Smira e Efraimit do të zhduket dhe kundërshtarët e Judës do të asgjësohen; Efraimi nuk do ta ketë më zili Judën dhe Juda nuk do të ketë më armiqësi me Efraimin.</para>
  <para style="p"><verse number="14" style="v"/>Ata do t'u sulen me turr filistenjve nga pas, në drejtim të perëndimit, bashkë do të plaçkitin bijtë e lindjes; do të vënë dorën e tyre mbi Edomin dhe mbi Moabin, dhe bijtë e Amonit do të jenë nënshtetas të tyre.</para>
  <para style="p"><verse number="15" style="v"/>Zoti do të shkatërrojë plotësisht gjuhën e detit të Egjiptit dhe me fuqinë e frymës së tij do të lëvizë dorën e tij mbi lumin dhe do të godasë duke e ndarë në shtatë kanale, kështu që të ketë mundësi të kapërcehet me sandale.</para>
  <para style="p"><verse number="16" style="v"/>Do të ketë një rrugë për mbetjen e popullit të tij që ka mbetur në Asiri, ashtu si pati një rrugë për Izraelin ditën që doli nga vendi i Egjiptit.</para>
  <chapter number="12" style="c"/>
  <para style="p"><verse number="1" style="v"/>Atë ditë do të thuash: "Unë të kremtoj, o Zot. Edhe pse ishe i zemëruar me mua, zemërimi yt me mua u qetësua dhe më ka ngushëlluar.</para>
  <para style="p"><verse number="2" style="v"/>Ja, Perëndia është shpëtimi im; unë do të kem besim dhe nuk do të kem frikë, sepse Zoti, po, Zoti është forca ime dhe kantiku im, dhe ka qenë shpëtimi im".</para>
  <para style="p"><verse number="3" style="v"/>Ju do të merrni me gëzim ujin nga burimet e shpëtimit.</para>
  <para style="p"><verse number="4" style="v"/>Atë ditë do të thoni: "Kremtoni Zotin, thërrisni emrin e tij, i bëni të njohura veprat e tij midis popujve, shpallni që emri i tij është i lartësuar.</para>
  <para style="p"><verse number="5" style="v"/>Atë ditë do të thoni: "Kremtoni Zotin, thërrisni emrin e tij, i bëni të njohura veprat e tij midis popujve, shpallni që emri i tij është i lartësuar.</para>
  <para style="p"><verse number="6" style="v"/>Atë ditë do të thoni: "Kremtoni Zotin, thërrisni emrin e tij, i bëni të njohura veprat e tij midis popujve, shpallni që emri i tij është i lartësuar.</para>
  <chapter number="13" style="c"/>
  <para style="p"><verse number="1" style="v"/>Profecia mbi Babiloninë, që ju paraqit në vegim Isaias, birit të Amotsit.</para>
  <para style="p"><verse number="2" style="v"/>"Ngrini një flamur mbi një mal të lartë, ngrini zërin ndaj tyre, lëvizni dorën që të hyjnë në portat e princave.</para>
  <para style="p"><verse number="3" style="v"/>Unë u dhashë urdhër atyre që më janë shenjtëruar mua, thirra trimat e mi për të zbatuar zemërimin tim, ata që ngazëllohen në madhërinë time.</para>
  <para style="p"><verse number="4" style="v"/>Dëgjohet zhurma e një turme të madhe ndër malet, e ngjashme me atë të një populli të pamasë; zhurma plot rrëmet e mbretërive, e kombeve të mbledhura. Zoti i ushtrive kalon në revistë ushtrinë gati për betejë.</para>
  <para style="p"><verse number="5" style="v"/>Vijnë nga një vend i largët, nga skaji i qiejve, Zoti dhe mjetet e zemërimit të tij, për të shkatërruar mbarë dheun.</para>
  <para style="p"><verse number="6" style="v"/>Bërtisni, sepse dita e Zotit është e afërt; ajo po vjen si një shkatërrim nga ana e të Plotfuqishmit.</para>
  <para style="p"><verse number="7" style="v"/>Prandaj të gjitha duart e njerëzve do të jenë të dobëta dhe çdo zemër e tyre do të ligështohet.</para>
  <para style="p"><verse number="8" style="v"/>Do t'i zërë tmerri, do të kenë spazma dhe dhembje, do të përpëliten si një grua që po lind, do të shikojnë njëri-tjetrin në fytyrë si të hutuar, fytyrat e tyre do të jenë fytyra të zjarrta.</para>
  <para style="p"><verse number="9" style="v"/>Ja, dita e Zotit po vjen: një ditë mizore, indinjate dhe zemërimi të fortë, për ta bërë tokën shkretëtirë dhe për të shfarosur mëkatarët prej saj.</para>
  <para style="p"><verse number="10" style="v"/>Sepse yjet e qiellit dhe yjësitë nuk do të shkëlqejnë më me dritën e tyre; dielli do të errësohet në lindjen e tij dhe hëna nuk do të përhapë më dritën e saj.</para>
  <para style="p"><verse number="11" style="v"/>Unë do të dënoj botën për ligësinë e saj dhe të pabesët për paudhësinë e tyre; do t'i jap fund krenarisë së kryelartëve dhe do të hedh poshtë arrogancën e tiranëve.</para>
  <para style="p"><verse number="12" style="v"/>Do ta bëjë njeriun e vdekshëm më të rrallë se ari i kulluar, njerëzinë më të rrallë se arin e Ofirit.</para>
  <para style="p"><verse number="13" style="v"/>Prandaj do të bëj që të dridhen qiejt, dhe toka do të tundet nga vendi i saj për shkak të indinjatës së Zotit të ushtrive ditën e zemërimit të zjarrtë të tij.</para>
  <para style="p"><verse number="14" style="v"/>Atëherë si një gazelë e ndjekur apo si një kope që askush nuk e mbledh, gjithkush do të kthehet drejt popullit të tij, gjithkush do të ikë në vend të vet.</para>
  <para style="p"><verse number="15" style="v"/>Kushdo që do të gjendet do të shpohet dhe kushdo që do të kapet do të vritet me shpatë.</para>
  <para style="p"><verse number="16" style="v"/>Fëmijët e tyre do të bëhen copë-copë para syve të tyre, shtëpitë e tyre do të plaçkiten dhe gratë e tyre do të dhunohen.</para>
  <para style="p"><verse number="17" style="v"/>Ja, unë po nxis kundër tyre medët që nuk do ta kenë mendjen te argjendi dhe nuk gjejnë kënaqësi te ari.</para>
  <para style="p"><verse number="18" style="v"/>Harqet e tyre do t'i rrëzojnë për tokë të rinjtë; nuk do të kenë mëshirë për foshnjat në bark të nënës; syri i tyre nuk do t'i kursejë fëmijët.</para>
  <para style="p"><verse number="19" style="v"/>Kështu Babilonia, shkëlqimi i mbretërive, lavdia e krenarisë së kaldeasve, do të jetë si Sodoma dhe Gomora kur Perëndia i përmbysi.</para>
  <para style="p"><verse number="20" style="v"/>Ajo nuk do të banohet më as nuk do të popullohet brez pas brezi; arabi nuk do të ngrejë më aty çadrën e tij, as barinjtë nuk do t'i ndalin aty kopetë e tyre.</para>
  <para style="p"><verse number="21" style="v"/>Por aty do të pushojnë bishat e shkretëtirës, shtëpitë e tyre do të mbushen me huta, do të banojnë aty strucët, do të hedhin valle satirët.</para>
  <para style="p"><verse number="22" style="v"/>Hienat do të ulërijnë në shtëpitë e tij të shkretuara, çakajtë në pallatet e tij luksoze. Koha e tij po afrohet, ditët e tij nuk do të zgjaten më".</para>
  <chapter number="14" style="c"/>
  <para style="p"><verse number="1" style="v"/>Me qenë se Zotit do t'i vijë keq për Jakobin, ai do të zgjedhë përsëri Izraelin dhe do t'i rivendosë në tokën e tyre; të huajt do të bashkohen me ta dhe do të lidhen me shtëpinë e Jakobit.</para>
  <para style="p"><verse number="2" style="v"/>Popujt do t'i marrin dhe do t'i çojnë përsëri në vendin e tyre dhe shtëpia e Izraelit do t'i zotërojë në vendin e Zotit si robër dhe robinja; do të zënë robër ata që i kishin zënë robër dhe do të mbretërojnë mbi shtypësit e tyre.</para>
  <para style="p"><verse number="3" style="v"/>Kështu që ditën në të cilën Zoti do t'i japë prehje lodhjes sate, shqetësimit tënd nga skllavëria e rëndë së cilës i ishe nënshtruar,</para>
  <para style="p"><verse number="4" style="v"/>ti do të shqiptosh këtë sentencë mbi mbretin e Babilonisë dhe do të thuash: "Si mbaroi shtypësi? Tagrambledhja e arit si ka mbaruar?</para>
  <para style="p"><verse number="5" style="v"/>Zoti e ka thyer shkopin e të pabesëve, skeptrin e tiranëve.</para>
  <para style="p"><verse number="6" style="v"/>Ai që në tërbim e sipër godiste popujt me goditje të pandërprera, ai që sundonte me zemërim mbi kombet tani përndiqet pa mëshirë.</para>
  <para style="p"><verse number="7" style="v"/>Mbarë dheu pushon i qetë, njerëzit shpërthejnë në britma gëzimi.</para>
  <para style="p"><verse number="8" style="v"/>Madje edhe selvitë e cedrat e Libanit gëzohen për ty dhe thonë: "Që kur ke rënë, asnjë druvar s'ka dalë kundër nesh".</para>
  <para style="p"><verse number="9" style="v"/>Sheoli poshtë është në lëvizje për ty, me qëllim që të të dalë përpara kur të vish; ai zgjon frymët e të vdekurve, tërë princat e dheut; ka ngritur nga fronet e tyre gjithë mbretërit e kombeve.</para>
  <para style="p"><verse number="10" style="v"/>Të gjithë e marrin fjalën për të të thënë: "Edhe ti je bërë i dobët si ne dhe je bërë i ngjashëm me ne.</para>
  <para style="p"><verse number="11" style="v"/>Salltaneti yt ka rënë në Sheol tok me tingujt e harpave të tua; poshtë teje shtrihet një shtrat me krimba dhe krimbat janë mbulesa jote".</para>
  <para style="p"><verse number="12" style="v"/>Vallë, si ke rënë nga qielli, o Lucifer, bir i agimit? Vallë si të hodhën për tokë ty që i hidhje poshtë kombet?</para>
  <para style="p"><verse number="13" style="v"/>Ti thoshe në zemrën tënde: "Unë do të ngjitem në qiell, do të ngre fronin tim përmbi yjet e Perëndisë; do të ulem mbi malin e asamblesë në pjesën skajore të veriut;</para>
  <para style="p"><verse number="14" style="v"/>do të ngjitem mbi pjesët më të larta të reve, do të jem i ngjashëm me Shumë të Lartin".</para>
  <para style="p"><verse number="15" style="v"/>Po përkundrazi do të hidhesh në Sheol, në thellësitë e gropës.</para>
  <para style="p"><verse number="16" style="v"/>Ata që të shikojnë të ngulin sytë, të vërejnë me kujdes dhe thonë: "Ky është njeriu që e bënte tokën të dridhej, që i trondiste mbretëritë,</para>
  <para style="p"><verse number="17" style="v"/>që e katandisi botën në shkretëtirë, që shkatërron qytetet e saj dhe nuk i la kurrë të shkojnë të lirë robërit e tij?".</para>
  <para style="p"><verse number="18" style="v"/>Të gjithë mbretërit e kombeve, tërë ata prehen në lavdi, secili në varrin e tij;</para>
  <para style="p"><verse number="19" style="v"/>ty përkundrazi të hodhën larg varrit tënd si një farë e neveritshme, si një rrobë e të vrarëve nga shpata, që i zbresin mbi gurët e gropës, si një kufomë e shkelur.</para>
  <para style="p"><verse number="20" style="v"/>Ti nuk do të bashkohesh me ta në varr, sepse ke shkatërruar vendin tënd dhe ke vrarë popullin tënd; pasardhësit e keqbërësve nuk do të përmenden më.</para>
  <para style="p"><verse number="21" style="v"/>Përgatitni masakrën e bijve të tij për shkak të paudhësisë së etërve të tyre, që të mos ngrihen më për të zotëruar tokën dhe për të mbushur faqen e dheut me qytete.</para>
  <para style="p"><verse number="22" style="v"/>"Unë do të ngrihem kundër tyre", thotë Zoti i ushtrive, "dhe do të shfaros nga Babilonia emrin dhe ata që kishin shpëtuar, fëmijët dhe pasardhësit", thotë Zoti.</para>
  <para style="p"><verse number="23" style="v"/>"Do të bëj që atje të sundojë iriqi dhe moçali; do ta fshij me fshesën e shkatërrimit", thotë Zoti i ushtrive".</para>
  <para style="p"><verse number="24" style="v"/>Zoti i ushtrive është betuar duke thënë: "Në të vërtetë ashtu siç e kam menduar ashtu do të jetë, dhe ashtu si kam vendosur, kështu ka për të ndodhur.</para>
  <para style="p"><verse number="25" style="v"/>Do ta dërrmoj asirin në vendin tim, do ta shkel në malet e mia; atëherë zgjedha e tij do t'u hiqet atyre dhe barra tij do të hiqet nga kurrizi i tyre.</para>
  <para style="p"><verse number="26" style="v"/>Ky është plani i vendosur kundër të gjithë dheut dhe kjo është dora e shtrirë kundër të gjithë kombeve.</para>
  <para style="p"><verse number="27" style="v"/>Me qenë se Zoti i ushtrive e ka vendosur këtë, kush mund t'ia anulojë? Dora e tij është shtrirë dhe kush mund ta detyrojë ta tërheqë?".</para>
  <para style="p"><verse number="28" style="v"/>Në vitin e vdekjes së mbretit Ashaz u shqiptua kjo profeci:</para>
  <para style="p"><verse number="29" style="v"/>"Mos u gëzo, o Filisti e tërë, sepse shufra që të godiste është thyer! Sepse nga rrënja e gjarprit ka për të dalë një nepërkë, dhe fryti i saj do të jetë një gjarpër i zjarrtë dhe fluturues.</para>
  <para style="p"><verse number="30" style="v"/>Të parëlindurit e të varfërve do të kenë ç'të hanë dhe nevojtarët do të pushojnë të sigurt; por do të bëj që të vdesin urie rrënjët e tua dhe kjo do të shkatërrojë mbetjen tënde.</para>
  <para style="p"><verse number="31" style="v"/>Bërtit, o portë, thirr, o qytet! Shkrihu, o Filisti e tërë, sepse nga veriu vjen një tym, dhe askush nuk lë vendin e tij në radhët e veta".</para>
  <para style="p"><verse number="32" style="v"/>Çfarë përgjigje do t'u jepet lajmëtarëve të këtij kombi? "Që Zoti ka themeluar Sionin dhe që në të gjejnë strehë të mjerët e popullit të tij".</para>
  <chapter number="15" style="c"/>
  <para style="p"><verse number="1" style="v"/>Profecia mbi Moabin. Ar-Moabi është shkretuar natën dhe është shkatërruar. Po, Kir-Moabi është shkretuar natën dhe është shkatërruar.</para>
  <para style="p"><verse number="2" style="v"/>Është ngjitur në tempull dhe në Didon, në vendet e larta, për të qarë; Moabi ngre një vajtim për Nebin dhe Medebën; të gjitha kokat janë rruar, të gjitha mjekrat janë prerë.</para>
  <para style="p"><verse number="3" style="v"/>Në rrugët e tij ata vishen me thasë, mbi çatitë dhe në sheshet gjithkush ankohet dhe qan me të madhe.</para>
  <para style="p"><verse number="4" style="v"/>Heshboni dhe Elealehu këlthasin, klithma e tyre dëgjohet deri në Jahats; prandaj luftëtarët e Moabit nxjerrin klithma dhembjeje; shpirti i tij drithërohet.</para>
  <para style="p"><verse number="5" style="v"/>Zemra ime vajton për Moabin, të ikurit e të cilit arrijnë deri në Tsoar, si një mëshqerrë trevjeçare. Po, ata e marrin duke qarë të përpjetën e Luhithit dhe nxjerrin britma shkatërrimi në rrugën e Horonaimit;</para>
  <para style="p"><verse number="6" style="v"/>sepse ujërat e Nimrimit janë një shkretim, bari është tharë, bari i njomë është zhdukur; nuk gjelbëron më asgjë.</para>
  <para style="p"><verse number="7" style="v"/>Prandaj pasuritë që i kanë grumbulluar dhe gjërat që kanë mbledhur i çojnë matanë përroit të shelgjeve.</para>
  <para style="p"><verse number="8" style="v"/>Britmat jehojnë nëpër gjithë territorin e Moabit, klithma e tij arrin deri në Eglaim, klithma e tij arrin deri në Beer-Elim.</para>
  <para style="p"><verse number="9" style="v"/>Ujërat e Dimonit janë plot me gjak, sepse do t'i shkaktoj Dimonit të këqija të tjera: një luan për ata që shpëtuan nga Moabi dhe për ata që kanë mbetur në vend.</para>
  <chapter number="16" style="c"/>
  <para style="p"><verse number="1" style="v"/>"Dërgojini një qengj sunduesit të vendit, nga Sela në drejtim të shkretëtirës, në malin e bijës së Sionit.</para>
  <para style="p"><verse number="2" style="v"/>Sepse do të ndodhë që në vaun e Arnonit vajzat e Moabit do të jenë si një zog i dëbuar nga foleja.</para>
  <para style="p"><verse number="3" style="v"/>Na jep një këshillë, bëj drejtësi! Bëje hijen tënde si nata, në mes të ditës; fshih ata që janë shpërndarë, mos i tradhto ikanakët.</para>
  <para style="p"><verse number="4" style="v"/>O Moab, lejo që të banojnë pranë teje njerëzit e mi që janë shpërndarë, ji për ta një strehë përballë shkatërruesit. Sepse tirani nuk është më, shkatërrimi ka marrë fund, shtypësit janë zhdukur nga vendi.</para>
  <para style="p"><verse number="5" style="v"/>Atëherë një fron do të jetë i qëndrueshëm në dhembshuri dhe mbi të do të ulet në besnikëri, në çadrën e Davidit, një që do të gjykojë, do ta ushtrojë gjykimin dhe do të jetë i gatshëm të sigurojë drejtësinë".</para>
  <para style="p"><verse number="6" style="v"/>"Kemi dëgjuar të flitet për krenarinë e Moabit, jashtëzakonisht krenar, për fodullëkun e tij, për kryelartësinë e tij, për arrogancën e tij, për mburrjen e tij pa baza".</para>
  <para style="p"><verse number="7" style="v"/>Për këtë Moabi do të bëjë një vajtim për Moabin, të gjithë do të vajtojnë. Ju do të qani të dëshpëruar për pitet me rrush të Kir-Haresethit.</para>
  <para style="p"><verse number="8" style="v"/>Sepse fushat e Heshbonit po meken, po kështu edhe vreshtat e Sibmahut; sunduesit e kombeve kanë shkatërruar bimët e saj më të mira që arrinin deri në Jazer dhe endeshin nëpër shkretëtirë; degët e saj shtriheshin dhe tejkalonin detin.</para>
  <para style="p"><verse number="9" style="v"/>Prandaj me qarjen e Jazerit do të qaj vreshtat e Sibmahut; do të të vadis me lotët e mi, o Heshbon, o Elealeh, sepse mbi frytet e tua të verës dhe mbi të korrat e tua ka rënë një britmë lufte.</para>
  <para style="p"><verse number="10" style="v"/>Gëzimi dhe hareja janë zhdukur nga fusha pjellore; ndër vreshta nuk ka më as këngë, as britma gëzimi; shtrydhësi i rrushit nuk shtrydh më verën ndër voza; unë nuk nxjerr më britma gëzimi.</para>
  <para style="p"><verse number="11" style="v"/>Prandaj të përbrendshmet e mia dridhen për Moabin si një harpë; dhe zemra ime për Kir-Heresin.</para>
  <para style="p"><verse number="12" style="v"/>Dhe do të ndodhë që kur të paraqitet Moabi, dhe të lodhet në vendin e lartë; ai do të hyjë në shenjtëroren e tij për t'u lutur, por nuk do të fitojë asgjë.</para>
  <para style="p"><verse number="13" style="v"/>Kjo është fjala që Zoti i drejtoi dikur Moabit.</para>
  <para style="p"><verse number="14" style="v"/>Por tani Zoti ka folur, duke thënë: "Brenda tre vjetëve, si vitet e një argati me mëditje, lavdia e Moabit do të bjerë e do të përçmohet bashkë me tërë atë turmë të madhe; dhe do të mbetet vetëm një numër shumë i vogël dhe i pafuqishëm".</para>
  <chapter number="17" style="c"/>
  <para style="p"><verse number="1" style="v"/>Profecia kundër Damaskut. "Ja, Damasku do të pushojë së qeni një qytet dhe do të bëhet një grumbull gërmadhash.</para>
  <para style="p"><verse number="2" style="v"/>Qytetet e Aroerit do të braktisen; do të bëhen kullota për kopetë që do të pushojnë aty pa i trembur askush.</para>
  <para style="p"><verse number="3" style="v"/>Efraimit do t'i hiqet fortesa, Damaskut mbretëria; dhe pjesa tjetër e Sirisë do të jetë si lavdia e bijve të Izraelit", thotë Zoti i ushtrive.</para>
  <para style="p"><verse number="4" style="v"/>"Atë ditë do të ndodhë që lavdia e Jakobit do të zhduket dhe shëndoshja e tepërt e trupit e tij do të konsumohet.</para>
  <para style="p"><verse number="5" style="v"/>Do të ndodhë ashtu si kur korrësi mbledh grurin dhe me krahun e tij pret kallinjtë; do të ndodhë ashtu si kur mblidhen kallinjtë në luginën e Refaimit;</para>
  <para style="p"><verse number="6" style="v"/>Do të mbeten disa vile për të mbledhur, ashtu si kur shkunden ullinjtë: dy apo tre ullinj në majë të degëve më të larta, katër ose pesë mbi degët më të ngarkuara", thotë Zoti, Perëndia i Izraelit.</para>
  <para style="p"><verse number="7" style="v"/>Atë ditë njeriu do ta kthejë shikimin e tij në drejtim të Krijuesit të tij dhe sytë e tij do të shikojnë të Shenjtin e Izraelit.</para>
  <para style="p"><verse number="8" style="v"/>Nuk do të drejtohet më te altarët, vepër e duarve të tij dhe nuk do të shikojë më atë që kanë bërë gishtërinjtë e tij as te Asherimët dhe te altarët për temjan.</para>
  <para style="p"><verse number="9" style="v"/>Atë ditë qytetet e fortifikuara të tij do të jenë si një vend i braktisur në pyll ose si një degë e braktisur përpara bijve të Izraelit, dhe kjo do të jetë një shkretim.</para>
  <para style="p"><verse number="10" style="v"/>Sepse ke harruar Perëndinë e shpëtimit tënd dhe nuk je kujtuar për Shkëmbin e forcës sate, prandaj mbolle plantacione dhe i ke shartuar me shartesa të huaja.</para>
  <para style="p"><verse number="11" style="v"/>Ditën që i mbolle i rrethove me një gardh; në mëngjes mbijnë farat e tua, por vjelja do të jetë një tog rrënojash ditën e sëmundjes dhe të dhembjes së pashërueshme.</para>
  <para style="p"><verse number="12" style="v"/>Ah, zhurma e një numri të madh popujsh, që zhurmojnë si gjëmimi i detit dhe si buçima e kombeve, zhurmojnë si buçima e ujërave të fuqishme!</para>
  <para style="p"><verse number="13" style="v"/>Kombet zhurmojnë si buçima e shumë ujërave, por Perëndia i kërcënon, dhe ata ikin larg, të shtyrë si byku i maleve përpara erës, si një dredhë pluhuri përpara shakullinës.</para>
  <para style="p"><verse number="14" style="v"/>Në mbrëmje, ja tmerri, dhe para mëngjesit nuk ka më asgjë. Kjo është pjesa e atyre që na plaçkitin, që na bëjnë pre.</para>
  <chapter number="18" style="c"/>
  <para style="p"><verse number="1" style="v"/>Mjerë ai vend me krahë të zhurmshëm që ndodhet matanë lumenjve të Etiopisë,</para>
  <para style="p"><verse number="2" style="v"/>që dërgon lajmëtarë me anë të detit në anijëza prej papirusi mbi ujërat, duke thënë: "Shkoni, o lajmëtarë të shpejtë, në drejtim të një kombi shtatlartë dhe lëkurëndritur, në drejtim të një populli të cilin e kanë frikë që nga fillimi i tij e më pas, komb i fuqishëm që shkel çdo gjë, vendi i të cilit ndahet nga lumenjtë".</para>
  <para style="p"><verse number="3" style="v"/>Ju të gjithë, banorë të botës dhe ata që banojnë mbi tokë shikoni flamurin kur ky do të ngrihet mbi malet dhe dëgjoni borinë kur ajo do të bjerë!</para>
  <para style="p"><verse number="4" style="v"/>Sepse kështu më ka thënë Zoti: "Do të rri i qetë dhe do të shikoj nga banesa ime si një nxehtësi e kthjellet dhe e ndritshme në dritën e diellit, si një re vesë në vapën e korrjes".</para>
  <para style="p"><verse number="5" style="v"/>Sepse para korrjes, kur lulëzimi ka marrë fund dhe lulja është bërë një vile në fazën e pjekurisë, ai do t'i presë degëzat me kmesë dhe do të shkulë e do t'i presë shermendët.</para>
  <para style="p"><verse number="6" style="v"/>Ata të gjithë tok do të mbeten të braktisur shpendëve grabitqarë të maleve dhe kafshëve të tokës; zogjtë grabitqarë do të kalojnë mbi ta gjatë verës dhe kafshët e tokës do të kalojnë mbi ta gjatë dimrit.</para>
  <para style="p"><verse number="7" style="v"/>Në këtë kohë do t'i sjellë oferta Zotit të ushtrive një komb shtatlartë dhe lëkurëndritur, një popull që e kanë frikë që nga fillimet e tij e më pas, një komb i fuqishëm që shkel çdo gjë, vendi i të cilit përshkohet nga lumenj; do të çohen në vendin ku ndodhet emri i Zotit të ushtrive, në malin Sion.</para>
  <chapter number="19" style="c"/>
  <para style="p"><verse number="1" style="v"/>Profecia mbi Egjiptin. Ja Zoti që kalëron mbi një re të lehtë dhe hyn në Egjipt. Idhujt e Egjiptit lëkunden para tij, dhe zemra e egjiptasve po mpaket brenda tyre.</para>
  <para style="p"><verse number="2" style="v"/>"Do t'i nxis egjiptasit njëri kundër tjetrit, secili do të luftojë kundër vëllait të vet, dhe secili kundër të afërmit të tij, qyteti kundër qytetit, mbretëria kundër mbretërisë.</para>
  <para style="p"><verse number="3" style="v"/>Fryma e Egjiptit do të ligështohet në mes të tij dhe unë do të shkatërroj planet e tij; kështu ata do të konsultojnë idhujt dhe yshtësit, mediumet dhe magjistarët.</para>
  <para style="p"><verse number="4" style="v"/>Do ta dorëzoj Egjiptin në duart e një padroni të ashpër dhe një mbret mizor do të sundojë mbi të, thotë Zoti, Zoti i ushtrive.</para>
  <para style="p"><verse number="5" style="v"/>Ujërat e detit do të thahen, lumi do të shterojë dhe do të thahet.</para>
  <para style="p"><verse number="6" style="v"/>Lumenjtë do të bëhen të neveritshëm, kanalet e Egjiptit do të zbrazen dhe do të thahen, po kështu do të thahen edhe kallamishtet e xunkthat.</para>
  <para style="p"><verse number="7" style="v"/>Luadhet pranë Nilit, në grykëderdhjen e tij dhe të gjitha arat e mbjella gjatë lumit do të thahen, do të fshihen dhe do të zhduken.</para>
  <para style="p"><verse number="8" style="v"/>Peshkatarët do të rënkojnë, tërë ata që hedhin grepin në Nil do të ankohen dhe ata që hedhin rrjetat e tyre në ujë do të ligështohen.</para>
  <para style="p"><verse number="9" style="v"/>Ata që punojnë lirin e krehur dhe endësit e pambukut do të çoroditen.</para>
  <para style="p"><verse number="10" style="v"/>Themelet e tyre do të prishen dhe gjithë punëtorët me mëditje do të trishtohen.</para>
  <para style="p"><verse number="11" style="v"/>Me siguri princat e Tsoanit janë budallenj; këshilltarët më të urtë të Faraonit japin këshilla të paarsyeshme. Si mund t'i thoni Faraonit: "Unë jam bir i njerëzve të urtë, bir i mbretërve të lashtë"?</para>
  <para style="p"><verse number="12" style="v"/>Ku janë tani njerëzit e tu të urtë? Le të ta deklarojnë tani dhe të pranojnë atë që Zoti i ushtrive ka vendosur kundër Egjiptit.</para>
  <para style="p"><verse number="13" style="v"/>Princat e Tsoanit janë bërë budallenj, princat e Nofit gabohen; ata që janë guri i qoshes në fiset e tij që e kanë bërë Egjiptin të marrë rrugë të gabuar.</para>
  <para style="p"><verse number="14" style="v"/>Zoti ka përzier në mes të tij një frymë degjenerimi, dhe ata e kanë futur Egjiptin në rrugë të gabuar për çdo gjë, ashtu si dridhet i dehuri kur vjell.</para>
  <para style="p"><verse number="15" style="v"/>Dhe asgjë nuk do të mund të bëjë Egjiptin: koka ose bishti, palma ose xunkthi.</para>
  <para style="p"><verse number="16" style="v"/>Atë ditë Egjipti do të jetë si gratë, dhe do të dridhet dhe do të trembet përballë dorës që Zoti i ushtrive do të lëvizë kundër tij.</para>
  <para style="p"><verse number="17" style="v"/>Vendi i Judës do të jetë tmerri i Egjiptit; sa herë që do të përmendet, ka për të qenë një tmerr i vërtetë për shkak të vendimit të marrë nga Zoti i ushtrive kundër tij.</para>
  <para style="p"><verse number="18" style="v"/>Atë ditë do të ketë në vendin e Egjiptit pesë qytete që do të flasin gjuhën e Kanaanit dhe do të betohen për Zotin e ushtrive; njëri nga këto do të quhet "qyteti i shkatërrimit".</para>
  <para style="p"><verse number="19" style="v"/>Atë ditë do të ketë në mes të vendit të Egjiptit një altar kushtuar Zotit, dhe një shtyllë të ngritur për Zotin pranë kufirit të tij.</para>
  <para style="p"><verse number="20" style="v"/>Do të jetë një shenjë dhe një dëshmi për Zotin e ushtrive në vendin e Egjiptit; kur ata do t'i këlthasin Zotit për shkak të shtypësve të tyre, ai do t'u dërgojë atyre një shpëtimtar dhe një të fuqishëm që do t'i çlirojë.</para>
  <para style="p"><verse number="21" style="v"/>Zoti do t'i shfaqet Egjiptit dhe egjiptasit do ta njohin Zotin atë ditë; do t'i ofrojnë flijime dhe blatime ushqimore, do të bëjnë premtime solemne para Zotit dhe do t'i mbajnë ato.</para>
  <para style="p"><verse number="22" style="v"/>Zoti do t'i godasë egjiptasit, do t'i godasë dhe do t'i shërojë; ata do t'i kthehen Zotit që do t'i dëgjojë lutjet e tyre dhe do t'i shërojë.</para>
  <para style="p"><verse number="23" style="v"/>Atë ditë do të ketë një rrugë nga Egjipti në Asiri; asirët do të shkojnë në Egjipt, dhe egjiptasit në Asiri, dhe egjiptasit do të shërbejnë bashkë me asirët.</para>
  <para style="p"><verse number="24" style="v"/>Atë ditë Izraeli, i treti me Egjiptin dhe me Asirinë, do të jetë një bekim në mes të rruzullit.</para>
  <para style="p"><verse number="25" style="v"/>Zoti i ushtrive do t'i bekojë, duke thënë: "I bekuar qoftë Egjipti populli im, Asiria vepër e duarve të mia dhe Izraeli trashëgimia ime!".</para>
  <chapter number="20" style="c"/>
  <para style="p"><verse number="1" style="v"/>Në vitin që Tartani erdhi në Ashdod, i dërguar nga Sargoni, mbret i Asirisë, ai luftoi kundër Ashdodit dhe e pushtoi.</para>
  <para style="p"><verse number="2" style="v"/>Në atë kohë Zoti foli me anë të Isaias, birit të Amotsit, dhe i tha: "Shko dhe hiqe thesin nga ijët e tua dhe hiqi këpucët nga këmbët e tua". Ai veproi kështu, duke shkuar lakuriq dhe zbathur.</para>
  <para style="p"><verse number="3" style="v"/>Pastaj Zoti tha: "Ashtu si shërbëtori im Isaia shkoi lakuriq dhe zbathur gjatë tre vjetëve si shenjë dhe paralajmërim kundër Egjiptit dhe Etiopisë,</para>
  <para style="p"><verse number="4" style="v"/>kështu mbreti i Asirisë do t'i çojë robërit e Egjiptit dhe të internuarit e Etiopisë, të rinj dhe pleq, lakuriq dhe të zbathur, vithezhveshur për turp të Egjiptit.</para>
  <para style="p"><verse number="5" style="v"/>Atëherë ata do të tremben dhe do të shushaten për shkak të Etiopisë, shpresës së tyre, dhe për shkak të Egjiptit, lavdisë së tyre.</para>
  <para style="p"><verse number="6" style="v"/>Atë ditë banorët e kësaj krahine bregdetare do të thonë: "Ja, çfarë u ndodhi atyre te të cilët kishim mbështetur shpresën tonë dhe pranë të cilëve ishim strehuar për të kërkuar ndihmë, për t'u çliruar nga mbreti i Asirisë. Si do të shpëtojmë ne?".</para>
  <chapter number="21" style="c"/>
  <para style="p"><verse number="1" style="v"/>Profecia kundër shkretëtirës së detit. Ashtu si shakullinat kalojnë me të shpejtë nëpër Negev, kështu një pushtues vjen nga shkretëtira, nga një vend i tmerrshëm.</para>
  <para style="p"><verse number="2" style="v"/>Një vegim i tmerrshëm m'u shfaq: i pabesi vepron me pabesi dhe shkatërruesi shkatërron. Dil, o Elam. Rrethoje, o Medi! Bëra që të pushojë çdo rënkim të tij.</para>
  <para style="p"><verse number="3" style="v"/>Për këtë arsye ijët e mia më dhëmbin shumë, më zunë dhembjet si të prerat e një gruaje që lind; jam i tronditur nga sa dëgjova, jam i tmerruar nga sa pashë.</para>
  <para style="p"><verse number="4" style="v"/>Zemra ime e ka humbur, tmerri më ka zënë; nata që aq shumë e dëshiroja është bërë llahtarë për mua.</para>
  <para style="p"><verse number="5" style="v"/>Ndërsa po shtrohet tryeza, bëhet rojë mbi kullën vëzhgimit hahet dhe pihet. "Çohuni, o krerë, dhe vajosni mburojat".</para>
  <para style="p"><verse number="6" style="v"/>Sepse kështu më ka thënë Zoti: "Shko, vër një roje që të njoftojë atë që shikon".</para>
  <para style="p"><verse number="7" style="v"/>Ajo pa qerre dhe çifte kalorësish, disa prej të cilëve kishin hipur mbi gomarë dhe të tjerë mbi deve, dhe i vëzhgoi me kujdes, me shumë kujdes.</para>
  <para style="p"><verse number="8" style="v"/>Pastaj bërtiti si një luan: "O Zot, ditën unë rri gjithnjë mbi kullën e vëzhgimit, dhe çdo natë rri më këmbë te vendroja ime.</para>
  <para style="p"><verse number="9" style="v"/>Dhe ja po vijnë disa qerre dhe çifte kalorësish". Atëherë ajo nisi të flasë përsëri: "Ra, ra Babilonia"! Të gjitha shëmbëlltyrat e gdhendura të perëndive të saj janë për tokë të copëtuara.</para>
  <para style="p"><verse number="10" style="v"/>O populli im, atë që kam shirë dhe shkelur në lëmin tim, atë që kam dëgjuar nga Zoti i ushtrive, Perëndia i Izraelit, unë ta kam njoftuar!".</para>
  <para style="p"><verse number="11" style="v"/>Profecia kundër Dumahut. Më bërtasin nga Seiri: "Roje, në ç'pikë ka arritur nata? Roje, në ç'pikë ka arritur nata?".</para>
  <para style="p"><verse number="12" style="v"/>Roja përgjigjet: "Vjen mëngjesi, pastaj edhe nata. Në rast se doni të pyesni, pyesni, pra; kthehuni, ejani".</para>
  <para style="p"><verse number="13" style="v"/>Profecia kundër Arabisë. Do ta kaloni natën në pyjet e Arabisë, o karvanë të dedanitëve.</para>
  <para style="p"><verse number="14" style="v"/>I dilni para të eturit duke i sjellë ujë, o banorë të vendit të Temas; i kanë dalë përpara ikanakut me bukën e tyre.</para>
  <para style="p"><verse number="15" style="v"/>Sepse ata ikin para shpatave, para shpatës së zhveshur, para harkut të nderur, para tërbimit të betejës.</para>
  <para style="p"><verse number="16" style="v"/>Sepse kështu më ka thënë Zoti: "Për një vit, ashtu si viti i një argati me mëditje, tërë lavdia e Kedarit do të zhduket;</para>
  <para style="p"><verse number="17" style="v"/>dhe ajo që do të mbetet nga numri i harkëtarëve, njerëzit trima të bijve të Kedarit, do të jetë një gjë e vogël, sepse ka folur Zoti, Perëndia i Izraelit".</para>
  <chapter number="22" style="c"/>
  <para style="p"><verse number="1" style="v"/>Profecia kundër Luginës së Vegimit. Çfarë ke ti tani që ke hipur e tëra mbi çatitë,</para>
  <para style="p"><verse number="2" style="v"/>ti që je plot me britma, qytet zhurmëmadh, qytet dëfrimesh? Të vrarët e tu nuk janë vrarë nga shpata as kanë vdekur në betejë.</para>
  <para style="p"><verse number="3" style="v"/>Tërë krerët e tu kanë ikur bashkë, janë zënë robër pa hark; tërë ata që u gjetën te ti u zunë robër, megjithëse kishin ikur larg.</para>
  <para style="p"><verse number="4" style="v"/>Prandaj them: "Largoni shikimin nga unë; unë do të qaj me hidhërim. Mos kërkoni të më ngushëlloni për dëshpërimin e bijës së popullit tim".</para>
  <para style="p"><verse number="5" style="v"/>Sepse është një ditë lemerie, shkatërrimi dhe ngurrimi nga ana e ZOTIT, të Zotit të ushtrive; në Luginën e Vegimeve muret janë shembur dhe britma për ndihmë arrin deri në mal.</para>
  <para style="p"><verse number="6" style="v"/>Elami ka marrë kukurën me qerre njerëzish dhe kalorësish. Kiri ka zbuluar mburojën.</para>
  <para style="p"><verse number="7" style="v"/>Do të ndodhë që luginat e tua më të mira do të jenë plot me qerre dhe kalorësit do të zënë pozicion para portave të tua.</para>
  <para style="p"><verse number="8" style="v"/>Pastaj ai hoqi mbrojtjen e Judës dhe po atë ditë ti e hodhe shikimin mbi arsenalin e pallatit të Pyllit.</para>
  <para style="p"><verse number="9" style="v"/>Keni parë gjithashtu sa të shumta ishin të çarat në muret e qytetit të Davidit, dhe keni mbledhur ujërat e hauzit të poshtëm.</para>
  <para style="p"><verse number="10" style="v"/>Keni numëruar shtëpitë e Jeruzalemit dhe keni shembur shtëpi për të fortifikuar muret.</para>
  <para style="p"><verse number="11" style="v"/>Përveç kësaj keni ndërtuar një rezervuar midis dy mureve për ujërat e hauzit të vjetër, por nuk keni parë se kush e ka bërë këtë, as nuk keni marrë parasysh kush e ka menduar këtë prej një kohe të gjatë.</para>
  <para style="p"><verse number="12" style="v"/>Atë ditë Zoti, Zoti i ushtrive, ju thirri që të qani, të mbani zi, të rruani kokën dhe të mbështilleni me thasë.</para>
  <para style="p"><verse number="13" style="v"/>Po përkundrazi ja, gëzim dhe hare, priten qe dhe theren dele, hahet mish dhe pihet verë. "Të hamë dhe të pimë, se nesër do të vdesim!".</para>
  <para style="p"><verse number="14" style="v"/>Por Zoti i ushtrive u ka thënë veshëve të mi: "Ky mëkati juaj nuk do të shlyhet derisa ju të vdisni", thotë Zoti, Zoti i ushtrive.</para>
  <para style="p"><verse number="15" style="v"/>Kështu thotë Zoti, Zoti i ushtrive: "Shko pra te ky administrator, te Shebna, kryekujdestari, dhe i thuaj:</para>
  <para style="p"><verse number="16" style="v"/>"Çfarë zotëron ti këtu dhe cilin ke këtu, që ke bërë të të gërmojnë këtu një varr, ashtu si ai që gërmon për vete një vendvarrim lart dhe pret në shkëmb një varr?".</para>
  <para style="p"><verse number="17" style="v"/>Ja, Zoti po të flak me dhunë, o njeri i fuqishëm, dhe do të të kapë mirë.</para>
  <para style="p"><verse number="18" style="v"/>Do të të rrokullisë mirë e mirë dhe do të të hedhë si një top në një vend të gjerë. Aty do të vdesësh dhe do të mbarojnë qerret e tua krenare, o turp i shtëpisë së zotit tënd.</para>
  <para style="p"><verse number="19" style="v"/>Do të të dëbojë nga zyra jote dhe do të tërhiqesh poshtë nga posti yt!</para>
  <para style="p"><verse number="20" style="v"/>Atë ditë do të ndodhë që të thërras shërbëtorin tim Eliakim, birin e Hilkiahut;</para>
  <para style="p"><verse number="21" style="v"/>do ta vesh me tunikën tënde, do t'i vë brezin tënd dhe do ta kaloj pushtetin tënd në duart e tij, dhe ai do të jetë një atë për banorët e Jeruzalemit dhe për shtëpinë e Judës.</para>
  <para style="p"><verse number="22" style="v"/>Do të vë mbi supin e tij çelësin e shtëpisë së Davidit; kështu ai do të hapë dhe askush nuk do të mund ta mbyllë, do ta mbyllë dhe askush nuk do ta mund ta hapë.</para>
  <para style="p"><verse number="23" style="v"/>Do ta ngul si një gozhdë në një vend të sigurt, dhe ai do të bëhet një fron lavdie për shtëpinë e atit të tij.</para>
  <para style="p"><verse number="24" style="v"/>Nga ai do të varet tërë lavdia e shtëpisë së atit të tij, trashëgimtarët dhe degët anësorë, të gjitha enët edhe ato më të vogla, që nga kupat e e deri te shtambat e çdo lloji.</para>
  <para style="p"><verse number="25" style="v"/>"Atë ditë, thotë Zoti i ushtrive, gozhda e ngulur në vend të sigurt do të hiqet, do të shkulet poshtë dhe do të bjerë; dhe gjithë pesha që mbante do të shkatërrohet, sepse Zoti ka folur".</para>
  <chapter number="23" style="c"/>
  <para style="p"><verse number="1" style="v"/>Profecia kundër Tiros. Rënkoni, o anije të Tarshishit, sepse Tiro është shkatërruar, dhe nuk kanë mbetur as shtëpitë as porti. Ky lajm iu erdhi nga vendi i Kitimit.</para>
  <para style="p"><verse number="2" style="v"/>Mos hapni gojën, o banorë të bregut të detit, o tregtarë të Sidonit; ata që çajnë detet ju kanë mbushur me pasuri.</para>
  <para style="p"><verse number="3" style="v"/>Nëpërmjet ujërave të mëdha gruri i Shihorit, prodhimi i lumit, ishte e ardhura e tij; dhe ai ishte tregu i kombeve.</para>
  <para style="p"><verse number="4" style="v"/>Ki turp, o Sidon, sepse ka folur deti, kalaja e detit, duke thënë: "Unë nuk kam pasur dhembje, as kam lindur fëmijë; nuk kam ushqyer të rinj as kam rritur virgjëresha".</para>
  <para style="p"><verse number="5" style="v"/>Kur lajmi do të arrijë në Egjipt, do të hidhërohen për lajmin e Tiros.</para>
  <para style="p"><verse number="6" style="v"/>Kaloni në Tarshish, vajtoni o banorë të bregut të detit!</para>
  <para style="p"><verse number="7" style="v"/>Ky qenka qyteti juaj i qejfeve, prejardhja e të cilit është e lashtë? Këmbët e tij e çonin të banonte në toka të largëta.</para>
  <para style="p"><verse number="8" style="v"/>Kush, pra, e ka vendosur këtë kundër Tiros, dhurues kurorash, tregtarët e të cilit ishin princa dhe dyqanxhinjtë e të cilit ishin njerëzit e nderuar të dheut?</para>
  <para style="p"><verse number="9" style="v"/>E ka vendosur Zoti i ushtrive, për të errur krenarinë nga çfarëdo shkëlqimi, për të ulur gjithë njerëzit e nderuar të dheut.</para>
  <para style="p"><verse number="10" style="v"/>Kalo nëpër vendin tënd si Nili, o bijë e Tarshishit, nuk ka më forcë.</para>
  <para style="p"><verse number="11" style="v"/>Zoti ka shtrirë dorën e tij mbi detin, i ka bërë mbretëritë të dridhen, për Kanaanin ka urdhëruar t'i shkatërrohen kalatë e tij.</para>
  <para style="p"><verse number="12" style="v"/>Ai ka thënë: "Ti nuk do të vazhdosh të gëzohesh, o bijë e Sidonit, virgjëreshë që ke humbur nderin". Çohu, kalo në vendin e Kitimit; as aty nuk do të gjesh prehje.</para>
  <para style="p"><verse number="13" style="v"/>Ja vendi i kaldeasve: ky popull nuk ekzistonte fare; Asiri e themeloi për kafshët e shkretëtirës. Ata kanë ngritur kalatë e tyre, kanë rrënuar pallatet e Tiros dhe e kanë katandisur në një grumbull gërmadhash.</para>
  <para style="p"><verse number="14" style="v"/>Rënkoni, o anije të Tarshishit, sepse kalaja juaj është shkatërruar.</para>
  <para style="p"><verse number="15" style="v"/>Atë ditë do të ndodhë që Tiro të harrohet për shtatëdhjetë vjet, aq sa janë vitet e një mbreti. Pas shtatëdhjetë vjetëve do të ndodhë në Tiro ashtu siç thotë kënga e prostitutës:</para>
  <para style="p"><verse number="16" style="v"/>"Merr qesten, sillu nëpër qytet, o prostitutë e harruar; bjeri me zotësi veglës, shumo këngët që të mund të të kujtojnë".</para>
  <para style="p"><verse number="17" style="v"/>Pas shtatëdhjetë vjetëve do të ndodhë që Zoti do të vizitojë Tiron, që do të kthehet në pagën e vet dhe do të kurvërohet me të gjitha mbretëritë e botës mbi faqen e dheut.</para>
  <para style="p"><verse number="18" style="v"/>Por fitimi nga tregtia e tij dhe paga e tij do t'i shenjtërohen Zotit; nuk do të mblidhet as nuk do të vihet mënjanë, sepse fitimi nga tregtia e tij do t'u shkojë atyre që banojnë përpara Zotit, me qëllim që të hanë sa të ngopen dhe të vishen në mënyrë të shkëlqyeshme.</para>
  <chapter number="24" style="c"/>
  <para style="p"><verse number="1" style="v"/>Ja, Zoti zbras tokën dhe e bën të shkretë, prish faqen e saj dhe shpërndan banorët e saj.</para>
  <para style="p"><verse number="2" style="v"/>Do t'i ndodhë e njëjta gjë popullit ashtu si priftit, shërbëtorit ashtu si padronit të tij, shërbëtores ashtu si padrones së saj, blerësit ashtu si shitësit, ai që jep borxh ashtu si ai që merr borxh, huadhënësit ashtu si huamarrësit.</para>
  <para style="p"><verse number="3" style="v"/>Toka do të zbrazet plotësisht dhe do të plaçkitet plotësisht, sepse Zoti ka thënë këtë fjalë.</para>
  <para style="p"><verse number="4" style="v"/>Toka është në zi dhe vuan, bota po ligështohet dhe po meket, njerëzit me poste nga populli i dheut ligështohen.</para>
  <para style="p"><verse number="5" style="v"/>Toka është përdhosur nga banorët e saj, sepse këta kanë shkelur ligjet, kanë ndryshuar statutin, kanë marrë nëpër këmbë besëlidhjen e përjetshme.</para>
  <para style="p"><verse number="6" style="v"/>Prandaj një mallkim e ka përpirë tokën dhe banorët e saj janë të dëshpëruar; prandaj banorët e tokës po digjen dhe të pakët janë burrat që kanë mbetur.</para>
  <para style="p"><verse number="7" style="v"/>Mushti është në zi, vreshti po prishet dhe gjithë zemërgëzuarit psherëtijnë.</para>
  <para style="p"><verse number="8" style="v"/>Gëzimi i dajreve ka marrë fund, zhurma e dëfrimtarëve ka mbaruar, gëzimi i harpës pushoi.</para>
  <para style="p"><verse number="9" style="v"/>Nuk pihet më verë me këngë, pija dehëse është e hidhur për ata që e pijnë.</para>
  <para style="p"><verse number="10" style="v"/>Qyteti i rrëmujës është shkatërruar; çdo shtëpi është e mbyllur që të mos hyjë njeri në të.</para>
  <para style="p"><verse number="11" style="v"/>Nëpër rrugë ka ankime, sepse nuk ka verë; çdo gëzim është zhdukur, hareja është zhdukur nga toka.</para>
  <para style="p"><verse number="12" style="v"/>Në qytet nuk mbetet gjë tjetër veç dëshpërimit, dhe porta është bërë copë-copë dhe është shkatërruar.</para>
  <para style="p"><verse number="13" style="v"/>Sepse në mes të dheut, midis popujve, do të ndodhë ashtu si kur shkunden ullinjtë, ashtu si kur mblidhen vilet e pavjela pas vjeljes.</para>
  <para style="p"><verse number="14" style="v"/>Ata do të ngrenë zërin, do të lëshojnë klithma gëzimi, për madhështinë e Zotit do të brohorasin nga deti:</para>
  <para style="p"><verse number="15" style="v"/>"Lëvdoni, pra, Zotin në krahinat e agimit, emrin e Zotit, Perëndinë e Izraelit në ishujt e detit!".</para>
  <para style="p"><verse number="16" style="v"/>Nga skaji i tokës dëgjojmë këngë: "Lavdi të drejtit!". Por unë them: "Mjerë unë! Mjerë unë! Vaj medet! Të pabesët veprojnë me pabesi, po, të pabesët veprojnë me pabesi të madhe.</para>
  <para style="p"><verse number="17" style="v"/>Tmerri, gropa dhe laku të kërcënojnë, o banor i dheut.</para>
  <para style="p"><verse number="18" style="v"/>Dhe ka për të ndodhur që ai që do të ikë përballë britmës së tmerrit do të bjerë në gropë, dhe kush do të dalë nga gropa do të kapet nga laku. Sepse nga lart do të hapen ujëvara dhe themelet e dheut do të tronditen.</para>
  <para style="p"><verse number="19" style="v"/>Toka do të çahet e tëra; toka do të kriset tërësisht, toka do të dridhet me forcë.</para>
  <para style="p"><verse number="20" style="v"/>Toka do të lëkundet si një i dehur, do të tronditet si një kasolle. Mëkati i saj rëndon mbi të, do të rrëzohet dhe nuk do të ngrihet më.</para>
  <para style="p"><verse number="21" style="v"/>Atë ditë do të ndodhë që Zoti do të dënojë ushtrinë që është atje lart, dhe poshtë mbi tokë mbretërit e dheut;</para>
  <para style="p"><verse number="22" style="v"/>do të mblidhen bashkë si të burgosur në një burg të nëndheshëm; do të mbyllen në një burg dhe pas shumë ditësh do të ndëshkohen.</para>
  <para style="p"><verse number="23" style="v"/>Hënën do ta mbulojë rrëmuja dhe diellin turpi, sepse Zoti i ushtrive do të mbretërojë mbi malin e Sionit dhe në Jeruzalem, dhe lavdia e tij përpara pleqve.</para>
  <chapter number="25" style="c"/>
  <para style="p"><verse number="1" style="v"/>O Zot, ti je Perëndia im, unë do të të përlëvdoj dhe do të kremtoj emrin tënd, sepse ke bërë gjëra të mrekullueshme, projekte të konceptuara shumë kohë më parë, dhe të realizuara me besnikëri dhe vërtetësi.</para>
  <para style="p"><verse number="2" style="v"/>Sepse e ke katandisur qytetin në një grumbull gurësh, qytetin e fortifikuar në një grumbull gërmadhash; kështjella e të huajve nuk është më një qytet, nuk do të rindërtohet kurrë më.</para>
  <para style="p"><verse number="3" style="v"/>Prandaj populli i fuqishëm të lëvdon, qyteti i kombeve të fuqishëm ka frikë nga ti,</para>
  <para style="p"><verse number="4" style="v"/>sepse ti ke qenë një kështjellë për të varfrin, një kështjellë për të mjerin në fatkeqësinë e tij, një strehë kundër stuhisë, një hije kundër të nxehtit, sepse fryma e tiranëve është si një furtunë kundër murit.</para>
  <para style="p"><verse number="5" style="v"/>Ti do të pakësosh zhurmën e të huajve si të nxehtit në një vend të thatë; ashtu si të nxehtit nën hijen e një reje, kështu kënga e tiranëve do të detyrohet të heshtë.</para>
  <para style="p"><verse number="6" style="v"/>Zoti i ushtrive do t'u përgatisë tërë popujve mbi këtë mal një banket me gjellë të shijshme, me verëra të vjetra, me gjellë të shijshme me shumë palcë dhe me verëra të vjetra dhe të zgjedhura.</para>
  <para style="p"><verse number="7" style="v"/>Do të shkatërrojë mbi këtë mal mbulesën që mbulonte tërë popujt, po kështu edhe mbulesën e shtrirë mbi të gjitha kombet.</para>
  <para style="p"><verse number="8" style="v"/>Do të shkatërrojë përgjithnjë vdekjen; Zoti, Zoti, do t'i thajë lotët nga çdo fytyrë, do të heqë nga tërë dheu turpin e popullit të tij, sepse Zoti ka folur.</para>
  <para style="p"><verse number="9" style="v"/>Atë ditë do të thuhet: "Ja, ky është Perëndia ynë: tek ai kemi shpresuar dhe ai do të na shpëtojë. Ky është Zoti tek i cili kemi shpresuar; të ngazëllojmë dhe të gëzohemi në shpëtimin e tij!".</para>
  <para style="p"><verse number="10" style="v"/>Me qenë se dora e Zotit do të shtrihet mbi këtë mal, ndërsa Moabi do të shkelet nën të ashtu si shkelet kashta mbi plehun.</para>
  <para style="p"><verse number="11" style="v"/>Ai do të zgjasë duart e tij në mes teje, ashtu si i shtrin notari për të notuar, dhe do të ulë krenarinë e tij bashkë me trillimet e kurdisura nga duart e tij.</para>
  <para style="p"><verse number="12" style="v"/>Fortesën e mureve të tua të larta, ai do ta shkatërrojë, do ta shembë, do ta hedhë për tokë deri poshtë në pluhur.</para>
  <chapter number="26" style="c"/>
  <para style="p"><verse number="1" style="v"/>Atë ditë do të këndohet kjo këngë në vendin e Judës: "Ne kemi një qytet të fortë; Perëndia ka vënë shpëtimin për mure dhe për bastione.</para>
  <para style="p"><verse number="2" style="v"/>Hapni portat dhe le të hyjë kombi i drejtë, që ruan besnikërinë".</para>
  <para style="p"><verse number="3" style="v"/>Mendjes që pushon te ti, ti i ruan një paqe të përsosur, sepse kjo ka besim te ti.</para>
  <para style="p"><verse number="4" style="v"/>Kini besim te Zoti përjetë, sepse Zoti, po, Zoti është shkëmbi i përjetshëm.</para>
  <para style="p"><verse number="5" style="v"/>Ai ka përulur ata që rrinin lart, ka ulur qytetin e lartë, e ka ulur deri në tokë, e ka hedhur në pluhur;</para>
  <para style="p"><verse number="6" style="v"/>këmbët e shkelin, pikërisht këmbët e të varfrit dhe hapat e mjeranëve.</para>
  <para style="p"><verse number="7" style="v"/>Rruga e të drejtit është e drejtë; o Perëndi i drejtë, ti sheshon shtegun e të drejtit.</para>
  <para style="p"><verse number="8" style="v"/>Po, në rrugën e gjykimeve të tua, o Zot, ne të kemi pritur. Dëshira e shpirtit tonë i drejtohet emrit tënd dhe kujtimit tënd.</para>
  <para style="p"><verse number="9" style="v"/>Me shpirtin tim të dëshiroj natën, po, me frymën që është brenda meje të kërkoj në mëngjes herët; sepse kur shfaqen gjykimet e tua mbi tokë, banorët e botës mësojnë drejtësinë.</para>
  <para style="p"><verse number="10" style="v"/>Në rast se falet i pabesi, ai nuk do ta mësojë drejtësinë; ai do të veprojë në mënyrë të çoroditur në vendin e ndershmërisë dhe nuk do të mund të shikojë madhështinë e Zotit.</para>
  <para style="p"><verse number="11" style="v"/>O Zot, dora jote është ngritur, por ata nuk e shohin. Por ata do ta shohin zellin tënd për popullin tënd dhe do të mbeten të hutuar; po, zjarri i armiqve të tu do t'i përpijë.</para>
  <para style="p"><verse number="12" style="v"/>O Zot, ti do të vendosësh paqen për ne, sepse ti kryen për ne çdo vepër tonën.</para>
  <para style="p"><verse number="13" style="v"/>O Zot, Perëndia ynë, zotër të tjerë, veç teje, na kanë sunduar; por vetëm për ty të mbajmë mend emrin.</para>
  <para style="p"><verse number="14" style="v"/>Të vdekurit nuk do të rijetojnë më, ata që shkuan nuk do të vijnë më; prandaj ti i ke ndëshkuar, ke shkatërruar dhe ke zhdukur çdo kujtim të tyre.</para>
  <para style="p"><verse number="15" style="v"/>Ti e ke rritur kombin, o Zot, e ke rritur kombin, je përlëvduar; i ke zgjeruar tërë kufijtë e vendit.</para>
  <para style="p"><verse number="16" style="v"/>O Zot, në çastet e fatkeqësisë të kanë kujtuar, kanë bërë një lutje kur ndëshkimi yt po i godiste.</para>
  <para style="p"><verse number="17" style="v"/>Ashtu si një grua me barrë që është gati për të lindur dhe përpëlitet dhe ulërin nga të prerat që ka, kështu kemi qenë ne para teje, o Zot.</para>
  <para style="p"><verse number="18" style="v"/>Jemi ngjizur, kemi ndjerë dhembjet, ashtu sikur të kishim për të lindur, por ishte vetëm erë; nuk i kemi dhënë asnjë shpëtim vendit dhe banorët e botës nuk kanë rënë.</para>
  <para style="p"><verse number="19" style="v"/>Të vdekurit e tu do të rijetojnë, bashkë me kufomën time, do të ringjallen. Zgjohuni dhe gëzohuni, o ju që banoni në pluhur! Sepse vesa jote është si vesa e një drite që shkëlqen dhe toka do të nxjerrë në dritë të vdekurit.</para>
  <para style="p"><verse number="20" style="v"/>Shko, o populli im, hyr në dhomat e tua, mbylli portat e tua prapa teje; fshihu për një çast, derisa të kalojë zemërimi.</para>
  <para style="p"><verse number="21" style="v"/>Sepse ja, Zoti del nga banesa e tij për të ndëshkuar paudhësinë e banorëve të tokës; toka do të nxjerrë në shesh gjakun e derdhur dhe nuk do të t'i fshehë më të vrarët e saj.</para>
  <chapter number="27" style="c"/>
  <para style="p"><verse number="1" style="v"/>Atë ditë Zoti do të ndëshkojë me shpatën e tij të ashpër, të madhe dhe të fortë Leviathanin, gjarprin e shkathët, gjarprin Leviathani dredha-dredha, dhe do të vrasë përbindëshin që është në det.</para>
  <para style="p"><verse number="2" style="v"/>Atë ditë do të thuhet: "Vreshti që jep verë të kuqërremtë, këndoni për të.</para>
  <para style="p"><verse number="3" style="v"/>Unë, Zoti, e ruaj, e vadis çdo çast, e ruaj natën e ditën me qëllim që askush të mos e dëmtojë.</para>
  <para style="p"><verse number="4" style="v"/>Nuk ka zemërim tek unë. Kush do t'i vinte në luftë kundër meje ferrat dhe gjembat? Unë do të shkoja kundër tyre dhe do t'i digjja të gjitha tok.</para>
  <para style="p"><verse number="5" style="v"/>Do të ishte më mirë që dikush të mbështetej te forca ime për të bërë paqe me mua, po, për të bërë paqe me mua".</para>
  <para style="p"><verse number="6" style="v"/>Në ditët që do të vijnë Jakobi do të lëshojë rrënjë, Izraeli do të lulëzojë dhe do të lëshojë lastarë dhe do të mbushë faqen e dheut me fryte.</para>
  <para style="p"><verse number="7" style="v"/>A ka goditur Perëndia Izraelin ashtu si ka goditur ata që e qëllonin atë? A e ka vrarë atë ashtu si ka vrarë ata që e vrisnin atë?</para>
  <para style="p"><verse number="8" style="v"/>Ti je grindur me të me masë, duke e përzënë dhe duke e çuar larg. Ai e çoi në një vend të largët me frymën e tij të furishme, një ditë me erë lindore.</para>
  <para style="p"><verse number="9" style="v"/>Në këtë mënyrë do të shpaguhet padrejtësia e Jakobit, dhe ky do të jetë gjithë fryti i heqjes së mëkatit të tij, kur do t'i kthejë tërë gurët e altarit si gurë gëlqereje të thërrmuar; kështu Asherimët dhe altarët e temjanit nuk do të ngrihen më.</para>
  <para style="p"><verse number="10" style="v"/>Qyteti i fortifikuar do të jetë i shkretuar, një vend i pabanuar dhe i braktisur si një shkretëtirë; aty do të kullosë viçi, i cili do të shtrihet dhe do të hajë degët.</para>
  <para style="p"><verse number="11" style="v"/>Kur degët e tij do të thahen, do të thyhen dhe do të vijnë gra për t'i djegur. Me qenë se është një popull pa zgjuarsi, prandaj Ai që e ka bërë nuk do t'i vijë keq për të, Ai që e ka formuar nuk do t'i japë hir.</para>
  <para style="p"><verse number="12" style="v"/>Po atë ditë do të ndodhë që Zoti do të shijë grurin nga rrjedha e lumit deri te përroi i Egjiptit, dhe ju do të mblidheni një nga një, o bij të Izraelit.</para>
  <para style="p"><verse number="13" style="v"/>Atë ditë do të ndodhë që të bjerë buria e madhe, dhe ata që kanë humbur në vendin e Asirisë dhe ata që janë shpërndarë në vendin e Egjiptit do të vijnë dhe do të adhurojnë Zotin mbi malin e shenjtë, në Jeruzalem.</para>
  <chapter number="28" style="c"/>
  <para style="p"><verse number="1" style="v"/>Mjerë kurorës së kryelartësisë të të dehurve, të Efraimit dhe lules së fishkur të bukurisë së tij të lavdishme që ri mbi krye të luginës pjellore të atyre që i ka mposhtur vera!</para>
  <para style="p"><verse number="2" style="v"/>Ja, Zoti ka një njeri të fortë dhe të fuqishëm, si një stuhi breshëri, si një tufan shkatërrues; si një vërshim ujërash të fuqishme përmbytëse; ai do t'i hedhë për tokë me dorën e tij.</para>
  <para style="p"><verse number="3" style="v"/>Kurora e kryelartësisë të të dehurve të Efraimit do të shkelet;</para>
  <para style="p"><verse number="4" style="v"/>dhe lulja e fishkur e bukurisë së tij të lavdishme që rri mbi krye të luginës pjellore do të jetë si një fik i hershëm para verës që dikush e shikon; ai e gëlltit sapo e ka në dorë.</para>
  <para style="p"><verse number="5" style="v"/>Atë ditë Zoti i ushtrive do të jetë një kurorë lavdie, një diademë e shkëlqyer për pjesën tjetër të popullit të tij,</para>
  <para style="p"><verse number="6" style="v"/>një frymë drejtësie për atë që ulet për të gjykuar dhe forca e atyre që në betejë e sprapsin armikun deri te portat e tij.</para>
  <para style="p"><verse number="7" style="v"/>Por edhe këta shkojnë sa djathtas aq edhe majtas për shkak të verës dhe u merren këmbët nga pijet dehëse; prifti dhe profeti lëkunden për shkak të pijeve dehëse, lëkunden sikur të kishin vegime, ngurrojnë në dhënien e vendimeve.</para>
  <para style="p"><verse number="8" style="v"/>Tërë tryezat janë plot me të vjella dhe me ndyrësi, nuk ka më një vend të pastër.</para>
  <para style="p"><verse number="9" style="v"/>"Kujt dëshiron t'i mësojë diturinë? Kujt dëshiron t'ia bëjë të kuptueshëm mesazhin? Atyre që sapo janë zvjerdhur, atyre që sapo janë shkëputur nga sisa?</para>
  <para style="p"><verse number="10" style="v"/>Sepse ka një urdhër mbi urdhër, urdhër mbi urdhër, rregull mbi rregull, rregull mbi rregull, pak këtu dhe pak atje".</para>
  <para style="p"><verse number="11" style="v"/>Në fakt do të ndodhë që me buzë që belbëzojnë dhe me një gjuhë tjetër Zoti do t'i flasë këtij populli.</para>
  <para style="p"><verse number="12" style="v"/>Ai u kishte thënë: "Ja pushimi: vëreni të lodhurin të pushojë; këtu është fresk!". Por ata nuk deshën ta dëgjojnë.</para>
  <para style="p"><verse number="13" style="v"/>Kështu fjala e Zotit u bë për ta urdhër mbi urdhër, urdhër mbi urdhër, rregull mbi rregull, rregull mbi rregull, pak këtu, pak atje, me qëllim që ata të binin mbrapsht, të bëheshin copë-copë, t'i zinte laku dhe të kapeshin.</para>
  <para style="p"><verse number="14" style="v"/>Prandaj dëgjoni fjalën e Zotit, o tallës, që sundoni mbi këtë popull, që rri në Jeruzalem!</para>
  <para style="p"><verse number="15" style="v"/>Ju thoni: "Kemi përfunduar një besëlidhje me vdekjen, kemi bërë një aleancë me Sheolin; kur rrebeshi përmbytës do të kalojë, nuk do të arrijë deri te ne, sepse gënjeshtrën e kemi bërë strehën tonë dhe jemi fshehur prapa falsitetit".</para>
  <para style="p"><verse number="16" style="v"/>Prandaj kështu thotë Zoti, Zoti: "Ja, unë vendos si themel në Sion një gur, një gur të provuar, një kokë qosheje të çmuar, një themel të sigurt; ai që i beson atij nuk do të ngutet.</para>
  <para style="p"><verse number="17" style="v"/>Unë do të vendos të drejtën si masë dhe drejtësinë si plumbçe; breshëri do të pastrojë strehën e gënjeshtrës dhe ujërat do të përmbytin strehën tuaj.</para>
  <para style="p"><verse number="18" style="v"/>Besëlidhja juaj me vdekjen do të anulohet dhe aleanca juaj me Sheolin nuk do të qëndrojë; kur rrebeshi përmbytës do të kalojë, ju do të shkeleni prej tij.</para>
  <para style="p"><verse number="19" style="v"/>Sa herë që do të kalojë, do t'ju kapë, sepse do të kalojë çdo mëngjes, ditën dhe natën, do të jetë një tmerr i vërtetë të dëgjosh vetëm të ta rrëfejnë.</para>
  <para style="p"><verse number="20" style="v"/>Në fakt shtrati do të jetë i shkurtër për t'u shtrirë dhe mbulesa tepër e ngushtë për t'u mbuluar me të.</para>
  <para style="p"><verse number="21" style="v"/>Sepse Zoti do të ngrihet si në malin e Peratsimit, do të zemërohet si në luginën e Gabaonit, për të plotësuar veprën e tij, veprën e tij të padëgjuar, për të plotësuar punën e tij, punën e tij të pazakontë.</para>
  <para style="p"><verse number="22" style="v"/>Mos u bëni, pra, tallës që lidhjet tuaja të mos përforcohen. Sepse unë kam dëgjuar nga ana e Zotit, e Zotit të ushtrive, se është vendosur shfarosja e plotë e gjithë vendit.</para>
  <para style="p"><verse number="23" style="v"/>Vini vesh dhe dëgjoni zërin tim, tregohuni të kujdesshëm dhe dëgjoni fjalën time!</para>
  <para style="p"><verse number="24" style="v"/>A nuk lëron tërë ditën bujku për të mbjellë? A vazhdon vallë, ta çajë dhe ta prashitë tokën e tij?</para>
  <para style="p"><verse number="25" style="v"/>Mbasi ka sheshuar sipërfaqen e saj, a nuk mbjell koprën dhe nuk përhap barin e gjumit, nuk vë grurin në brazda, elbin në vendin e caktuar dhe grurin e fortë gjatë kufijve?</para>
  <para style="p"><verse number="26" style="v"/>Perëndia i tij i tregon rregullin që duhet të ndjekë dhe e mëson.</para>
  <para style="p"><verse number="27" style="v"/>Kopra nuk shihet me shirësen dhe nuk kalohet rrota e qerres mbi barin e gjumit; por koprën e rrahin me shkop dhe barin e gjumit me shufër.</para>
  <para style="p"><verse number="28" style="v"/>Gruri për bukë duhet të shtypet; prandaj nuk shtypet përgjithnjë, por kalohen mbi të rrota të qerres dhe kuajt, por pa e shtypur.</para>
  <para style="p"><verse number="29" style="v"/>Edhe kjo vjen nga Zoti i ushtrive, që është i mrekullueshëm në këshillat e tij dhe i madh për nga dituria".</para>
  <chapter number="29" style="c"/>
  <para style="p"><verse number="1" style="v"/>Mjerë Arieli, Arieli, qytet ku fushoi Davidi! I shtoni vit vitit, festat le të plotësojnë ciklin e tyre.</para>
  <para style="p"><verse number="2" style="v"/>Pastaj do ta hedh Arielin në ankth; do të ketë ankim dhe rënkime dhe për mua do të jetë si një Ariel.</para>
  <para style="p"><verse number="3" style="v"/>Unë do të fushoj kundër teje rreth e qark, do të të rrethoj me një ledh dhe do të ngre bastione kundër teje.</para>
  <para style="p"><verse number="4" style="v"/>Do të ulesh, do të flasësh nga toka dhe fjala jote do të dalë e mbytur nga pluhuri; zëri yt do të ngjitet nga toka si ai i një mediumi dhe fjala jote do të pëshpëritë nga pluhuri.</para>
  <para style="p"><verse number="5" style="v"/>Turma e armiqve të tu do të jetë si pluhur i hollë dhe turma e të fuqishmëve si byk i shpërndarë; dhe kjo ka për të ndodhur papritmas, në një çast.</para>
  <para style="p"><verse number="6" style="v"/>Ti do të vizitohesh nga Zoti i ushtrive me gjëmime, tërmete dhe zhurma të mëdha, me shakullina dhe flakë zjarri përvëlues.</para>
  <para style="p"><verse number="7" style="v"/>Moria e të gjitha kombeve që luftojnë kundër Arielit, e të gjitha atyre që e luftojnë atë dhe fortesën e tij dhe e shtrëngojnë rreth e qark do të jetë si një ëndërr, si një vegim nate.</para>
  <para style="p"><verse number="8" style="v"/>Ka për të ndodhur ashtu si kur një i uritur që ëndërron të hajë, por kur zgjohet e ka stomakun bosh, apo si kur një i etur ëndërron të pijë, por kur zgjohet është i lodhur dhe e ka grykën të tharë; kështu ka për të ndodhur me morinë e të gjitha kombeve që luftojnë kundër malit të Sionit.</para>
  <para style="p"><verse number="9" style="v"/>Ndaluni dhe habituni. Braktisjuni qejfeve dhe pastaj shikoni rreth e rrotull të trembur. Këta janë të dehur, por jo nga vera; u merren këmbët, por jo për pasojë të pijeve dehëse.</para>
  <para style="p"><verse number="10" style="v"/>Në fakt Zoti ka shpërndarë mbi ju një frymë topitjeje; ka mbyllur sytë tuaja, profetët, ka mbuluar me vel krerët tuaj, shikuesit.</para>
  <para style="p"><verse number="11" style="v"/>Çdo vegim profetik është bërë për ju si fjalët e një libri të vulosur që i jepet dikujt që di të lexojë; duke i thënë: "Të lutem, lexoje, këtë!", por ai përgjigjet: "Nuk mundem, sepse është i vulosur!".</para>
  <para style="p"><verse number="12" style="v"/>Ose si një libër që i jepet dikujt që nuk di të lexojë, duke i thënë: "Të lutem, lexoje këtë!", por ai përgjigjet: "Nuk di të lexoj".</para>
  <para style="p"><verse number="13" style="v"/>Prandaj Zoti thotë: "Me qenë se ky popull më afrohet mua vetëm me gojën dhe më nderon me buzët e tij, ndërsa zemra e tij më rri larg dhe frika e tij ndaj meje është vetëm një urdhërim i mësuar nga njerëzit,</para>
  <para style="p"><verse number="14" style="v"/>prandaj, ja, unë do të vazhdoj të bëj mrekulli në mes të këtij populli, po, mrekulli dhe çudi: dituria e njerëzve të tij të urtë do të shuhet dhe zgjuarsia e të mençurve të tij do të zhduket".</para>
  <para style="p"><verse number="15" style="v"/>Mjerë ata që shkojnë në vende të thella për t'ia fshehur Zotit planet e tyre, që i bëjnë veprat e tyre në terr dhe thonë: "Kush na sheh? Kush na njeh?"</para>
  <para style="p"><verse number="16" style="v"/>I keni përmbysur plotësisht gjërat. A mund të konsiderohet poçari i barabartë me argjilën? A mundet vepra t'i thotë atij që e ka bërë: "Nuk më ka bërë ai"?, ose gjëja e formuar t'i thotë atij që e ka formuar: "Nuk ka zgjuarsi"?</para>
  <para style="p"><verse number="17" style="v"/>Brenda një kohe shumë të shkurtër dhe Libani do të shndërrohet në një pemishte, dhe pemishtja do të konsiderohet si një pyll.</para>
  <para style="p"><verse number="18" style="v"/>Të shurdhët do të kuptojnë atë ditë fjalët e librit dhe, të çliruar nga errësira dhe terri, sytë e të verbërve kanë për të parë.</para>
  <para style="p"><verse number="19" style="v"/>Të përulurit do të mund të gëzojnë akoma te Zoti dhe të varfrit e njerëzimit do të ngazëllohen tek i Shenjti i Izraelit.</para>
  <para style="p"><verse number="20" style="v"/>Sepse tirani do të jetë zhdukur, tallësi do të jetë shkatërruar, dhe do të jenë shfarosur tërë ata që kurdisin paudhësi,</para>
  <para style="p"><verse number="21" style="v"/>që dënojnë një njeri për një fjalë, që i kurdisin kurthe atij që gjykon te porta, që prishin të drejtën e të drejtit për asgjë.</para>
  <para style="p"><verse number="22" style="v"/>Prandaj kështu i thotë shtëpisë së Jakobit Zoti që shpengoi Abrahamin: "Tani e tutje Jakobi nuk do të turpërohet më dhe fytyra e tij nuk do të zverdhet më;</para>
  <para style="p"><verse number="23" style="v"/>por kur do të shohë bijtë e tij, veprën e duarve të mia në mes të tij, ata do të shenjtërojnë emrin tim, do të shenjtërojnë të Shenjtin e Jakobit dhe do të kenë frikë nga Perëndia i Izraelit.</para>
  <para style="p"><verse number="24" style="v"/>Ata që kanë frymë të përdalë do të arrijnë të kenë gjykim dhe murmuritësit do të mësojnë doktrinën e shëndoshë".</para>
  <chapter number="30" style="c"/>
  <para style="p"><verse number="1" style="v"/>"Mjerë bijtë rebelë, thotë Zoti, që bëjnë projekte që nuk vijnë nga unë, që lidhin aleanca, por pa Frymën time, për të grumbulluar mëkate mbi mëkate;</para>
  <para style="p"><verse number="2" style="v"/>që shkojnë poshtë në Egjipt pa konsultuar më parë gojën time, për t'u përforcuar në forcën e Faraonit dhe për të kërkuar strehë në hijen e Egjiptit!</para>
  <para style="p"><verse number="3" style="v"/>Por forca e Faraonit do të jetë turpi juaj dhe streha në hije të Egjiptit fatkeqësia juaj.</para>
  <para style="p"><verse number="4" style="v"/>Sepse princat e tij kanë shkuar në Tsoan dhe ambasadorët e tij kanë arritur në Hanes.</para>
  <para style="p"><verse number="5" style="v"/>Por do të turpërohen të gjithë nga një popull që nuk do t'u hyjë fare në punë, që nuk do t'iu japë asnjë ndihmë o përfitim, por vetëm turp dhe poshtërim.</para>
  <para style="p"><verse number="6" style="v"/>Një profeci kundër kafshëve të Negevit: nëpërmjet një vendi të mjeruar dhe plot ankthe, prej të cilit vijnë luanesha dhe luani, nepërka dhe gjarpri i zjarrtë që fluturon, ata mbartin pasuritë e tyre mbi kurrizin e gomarëve dhe thesaret e tyre mbi kurrizin e deveve një populli prej të cilit nuk kanë për të përfituar asgjë.</para>
  <para style="p"><verse number="7" style="v"/>Sepse ndihma e Egjiptit është e kotë dhe e padobishme, prandaj unë e quaj: "Rahab-Hem-Shebeth".</para>
  <para style="p"><verse number="8" style="v"/>Tani eja, shkruaje këtë mbi një rrasë të vogël dhe shkruaje në një libër, që të mbetet për ditët e ardhshme, përgjithnjë, përjetë.</para>
  <para style="p"><verse number="9" style="v"/>Sepse ky është një popull rebel, janë bij gënjeshtarë, bij që nuk duan të dëgjojnë ligjin e Zotit,</para>
  <para style="p"><verse number="10" style="v"/>që u thonë shikuesve: "Mos kini vegime", dhe profetëve: "Mos na profetizoni gjëra të vërteta, na tregoni gjëra të këndshme, na profetizoni gjëra mashtruese.</para>
  <para style="p"><verse number="11" style="v"/>Dilni jashtë rruge, braktisni shtegun e drejtë, largoni nga sytë tona të Shenjtin e Izraelit!"".</para>
  <para style="p"><verse number="12" style="v"/>Prandaj kështu thotë i Shenjti i Izraelit: "Me qenë se ju e përçmoni këtë fjalë dhe keni besim te shtypja dhe te ligësia, dhe mbështeteni mbi to,</para>
  <para style="p"><verse number="13" style="v"/>kjo paudhësi do të jetë për ju si e çarë që rrezikon të rrëzohet, një dalje te një mur i lartë, rrëzimi i të cilit ndodh papritmas, në një çast,</para>
  <para style="p"><verse number="14" style="v"/>dhe thyhet si një enë prej balte të pjekur, që dikush copëton pa mëshirë duke mos mundur të gjejë në copat e tij qoftë edhe një copë për të marrë zjarr në vatër ose për të marrë ujë nga sterna".</para>
  <para style="p"><verse number="15" style="v"/>Sepse kështu thotë Zoti, Zoti, i Shenjti i Izraelit: "Duke u kthyer tek unë dhe duke pushuar tek unë, do të shpëtoni; forca juaj qëndron në qetësinë dhe në besimin tuaj. Por ju nuk keni dashur,</para>
  <para style="p"><verse number="16" style="v"/>madje keni thënë: "Jo, ne do të ikim me kuajt tanë!". Prandaj ju do të ikni. Dhe: "Do të shkojmë me kuaj të shpejtë!". Prandaj ata që do t'ju ndjekin do të jenë edhe më të shpejtë.</para>
  <para style="p"><verse number="17" style="v"/>Një mijë prej jush do të ikin nën kërcënimin e një të vetmi; nën kërcënimin e pesë vetave do të ikni me vrap, derisa të rrini si një hu mbi majën e një mali, si një flamur mbi një kodër".</para>
  <para style="p"><verse number="18" style="v"/>Prandaj Zoti do të presë për t'ju dhënë hir, pastaj ai do të lartësohet, sepse i erdhi keq për ju, sepse Zoti është një Perëndi i drejtësisë. Lum të gjithë ata që kanë shpresë tek ai!</para>
  <para style="p"><verse number="19" style="v"/>O popull i Sionit që banon në Jeruzalem, ti nuk do të qash më. Ai do të të bëj nder me siguri; duke dëgjuar zërin e britmës sate; sapo të të dëgjojë, do të përgjigjet.</para>
  <para style="p"><verse number="20" style="v"/>Edhe sikur Zoti t'ju japë bukën e ankthit dhe ujin e shtypjes, megjithatë ata që të mësojnë nuk do të duhet të fshihen, dhe sytë e ty do të shohin mësuesit e tu.</para>
  <para style="p"><verse number="21" style="v"/>Kur do të shkoni djathtas ose kur do të shkoni majtas, veshët e tu do të dëgjojnë prapa teje një fjalë që do të thotë: "Kjo është rruga, ecni në të!".</para>
  <para style="p"><verse number="22" style="v"/>Konsiderojini si të papastra shëmbëlltyrat tuaja të gdhendura të veshura me argjend dhe shëmbëlltyrat tuaja prej metali të derdhur të veshura me ar; do t'i flakni tutje si një gjë e papastër, "Jashtë!", do t'u thoni atyre.</para>
  <para style="p"><verse number="23" style="v"/>Atëherë ai do t'i japë shiun për farën tënde që do të kesh mbjellë në tokë; dhe buka që toka do të prodhojë do të jetë e shijshme dhe e bollshme; atë ditë bagëtia jote do të kullosë në kullota të gjera.</para>
  <para style="p"><verse number="24" style="v"/>Qetë dhe gomarët që punojnë tokën do të hanë forazhin me kripë, të ajrosur me lopatën e drithit.</para>
  <para style="p"><verse number="25" style="v"/>Mbi çdo mal të lartë dhe mbi çdo kodër të lartë do të ketë rrëke dhe rrjedha uji ditën e masakrës së madhe, kur do të rrëzohen kullat.</para>
  <para style="p"><verse number="26" style="v"/>Drita e hënës do të jetë si drita e diellit, dhe drita e diellit do të jetë shtatë herë më e fortë, si drita e shtatë ditëve, ditën kur Zoti do të lidhë plagën e popullit të tij dhe do të shërojë plagën e shkaktuar nga goditjet e tij.</para>
  <para style="p"><verse number="27" style="v"/>Ja, emri i Zotit vjen nga larg; zemërimi i tij është i zjarrtë dhe barra e tij e rëndë; buzët e tij janë plot indinjatë dhe gjuha e tij si një zjarr që të përpin;</para>
  <para style="p"><verse number="28" style="v"/>fryma e tij është si një përrua që vërshon dhe që arrin deri në qafë për të shoshitur kombet me shoshën e shkatërrimit dhe për të vënë në nofullat e popujve një fre që t'i bëjë të përdalin.</para>
  <para style="p"><verse number="29" style="v"/>Atëherë do t'ia merrni një këngë si natën kur kremtoni një festë; dhe do të keni gëzim në zemër, ashtu si ai që shkon me zërin e fyellit në malin e Zotit, në kështjellën e Izraelit.</para>
  <para style="p"><verse number="30" style="v"/>Pastaj Zoti do të bëjë të dëgjohet zëri i tij madhështor dhe do të tregojë si godet me krahun e tij kur tërbohet zemërimi i tij, në flakën e një zjarri gllabërues, në mes shpërthimesh të furishme, uraganësh dhe breshëri gurësh.</para>
  <para style="p"><verse number="31" style="v"/>Me qenë se Asiria do të goditet nga frika e zërit të Zotit, që do ta rrahë me shufër;</para>
  <para style="p"><verse number="32" style="v"/>dhe çdo goditje që do të jepet me shkopin të cilin Zoti do të bëjë t'i bjerë mbi të, do të shoqërohet nga tingujt e dajreve dhe të qesteve. Ai do të luftojë kundër asaj duke tundur dorën në mënyrë kërcënuese.</para>
  <para style="p"><verse number="33" style="v"/>Tofeti është përgatitur prej shumë kohe, ai është gati edhe për mbretin; ky e ka bërë të thellë dhe të gjerë; mbi turrën e druve për ta djegur ka zjarr dhe dru me shumicë; fryma e Zotit, si një rrymë squfuri, do ta ndezë.</para>
  <chapter number="31" style="c"/>
  <para style="p"><verse number="1" style="v"/>Mjerë ata që zbresin në Egjipt në kërkim të ndihmës dhe u besojnë kuajve, kanë besim te qerret, sepse janë të shumta dhe te kalorësit, sepse janë shumë të fuqishëm, por nuk shikojnë të Shenjtin e Izraelit dhe nuk kërkojnë Zotin.</para>
  <para style="p"><verse number="2" style="v"/>Megjithatë edhe ai është i urtë dhe do të sjellë gjëmën; ai nuk do t'i tërheqë fjalët e tij, por do të ngrihet kundër shtëpisë së njerëzve të këqij dhe kundër ndihmës së atyre që bëjnë paudhësi.</para>
  <para style="p"><verse number="3" style="v"/>Por egjiptasit janë njerëz dhe jo Perëndi, kuajt e tyre janë mish dhe jo frymë. Kur Zoti do të shtrijë dorën e vet, mbrojtësit do t'i merren këmbët dhe i mbrojturi do të rrëzohet, do të vdesin të gjithë bashkë.</para>
  <para style="p"><verse number="4" style="v"/>Sepse kështu më ka thënë Zoti: "Ashtu si luani apo luanesha vrumbullin mbi prenë e vet (kur kundër tij është mbledhur një numër i madh barinjsh dhe ai nuk ka frikë nga britmat e tyre dhe as trembet nga zhurma e tyre), kështu do të zbresë Zoti i ushtrive për të luftuar në malin e Sionit dhe në kodrën e tij.</para>
  <para style="p"><verse number="5" style="v"/>Ashtu si zogjtë fluturojnë mbi të vegjlit e tyre, kështu Zoti i ushtrive do të mbrojë Jeruzalemin, do ta mbrojë dhe do ta çlirojë, do ta kursejë dhe do ta shpëtojë".</para>
  <para style="p"><verse number="6" style="v"/>Kthehuni tek ai nga i cili jeni larguar shumë, o bij të Izraelit!</para>
  <para style="p"><verse number="7" style="v"/>Atë ditë secili do të flakë idhujt e tij prej argjendi dhe idhujt e tij prej ari, që duart tuaja kanë bërë duke mëkatuar për ju.</para>
  <para style="p"><verse number="8" style="v"/>"Atëherë Asiria do të bjerë nga një shpatë jo prej njeriu, dhe një shpatë jo prej njeriu do ta përpijë; do t'ia mbathë para shpatës dhe të rinjtë e tij do t'i nënshtrohen punës së detyruar.</para>
  <para style="p"><verse number="9" style="v"/>Nga frika do të kalojë përtej kështjellës dhe princat e saj do të tmerrohen për shkak të flamurit", thotë Zoti, që ka zjarrin e tij në Sion dhe furrën e tij në Jeruzalem.</para>
  <chapter number="32" style="c"/>
  <para style="p"><verse number="1" style="v"/>Ja, një mbret do të mbretërojë me drejtësi dhe princat do të qeverisin me paanësi.</para>
  <para style="p"><verse number="2" style="v"/>Secili prej tyre do të jetë si një mbrojtje nga era dhe një strehë kundër uraganit, si rrëke uji në një vend të thatë, si hija e një shkëmbi të madh në një tokë të zhuritur.</para>
  <para style="p"><verse number="3" style="v"/>Sytë e atyre që shohin nuk do t'u erren më dhe veshët e atyre që dëgjojnë do të jenë të vëmendshëm.</para>
  <para style="p"><verse number="4" style="v"/>Zemra e njerëzve të pamend do të fitojë njohuri dhe gjuha e atyre që belbëzojnë do të flasë shpejt dhe qartë.</para>
  <para style="p"><verse number="5" style="v"/>Njeriu i përçmuar nuk do të thirret më fisnik, as i pandershmi nuk do të thirret i pavlerë.</para>
  <para style="p"><verse number="6" style="v"/>Sepse njeriu i përçmuar thotë gjëra të neveritshme dhe zemra e tij jepet pas paudhësisë, për të kryer pabesi dhe për të thënë gjëra pa respekt kundër Zotit, për ta lënë bosh stomakun e të uriturit dhe për ta lënë thatë atë që vuan nga etja.</para>
  <para style="p"><verse number="7" style="v"/>Armët e të pandershmit janë të poshtra; ai kurdis plane të këqija për të shkatërruar të mjerin me fjalë gënjeshtare, edhe kur i mjeri pohon të drejtën.</para>
  <para style="p"><verse number="8" style="v"/>Por njeriu fisnik mendon plane fisnike dhe i vë vetes qëllime fisnike.</para>
  <para style="p"><verse number="9" style="v"/>Çohuni, o gra që jetoni në bollëk, dhe dëgjoni zërin tim; o bija pa mend, ia vini veshin fjalës sime!</para>
  <para style="p"><verse number="10" style="v"/>Brenda një viti dhe disa ditëve ju do të dridheni, o gra pa mend, sepse vjelja e rrushit do të shkojë keq dhe korrje nuk do të ketë.</para>
  <para style="p"><verse number="11" style="v"/>Fërgëlloni, o gra që jetoni në bollëk, dridhuni o ju gra pa mend. Hiqni veshjet tuaja, zhvishuni dhe vini një grathore në ijët,</para>
  <para style="p"><verse number="12" style="v"/>duke i rënë gjoksit nëpër arat e mira dhe nëpër vreshtat prodhimtare.</para>
  <para style="p"><verse number="13" style="v"/>Mbi tokën e popullit tim do të rriten gjemba dhe ferra; po, mbi të gjitha shtëpitë e gëzimit të qytetit të qejfeve.</para>
  <para style="p"><verse number="14" style="v"/>Sepse pallati do të braktiset, qyteti i zhurmshëm do të shkretohet, Ofeli dhe kulla do të bëhen përgjithnjë shpella gëzimi për gomarët e egër dhe kullotë për kopetë.</para>
  <para style="p"><verse number="15" style="v"/>derisa mbi ne të përhapet Fryma nga lart, shkretëtira të bëhet pemishte dhe pemishtja të konsiderohet si një pyll.</para>
  <para style="p"><verse number="16" style="v"/>Atëherë i drejti do të banojë në shkretëtirë dhe drejtësia do të banojë në pemishte.</para>
  <para style="p"><verse number="17" style="v"/>Pasojë e drejtësisë do të jetë paqja, rezultat i drejtësisë qetësia dhe siguria përjetë.</para>
  <para style="p"><verse number="18" style="v"/>Populli im do të banojë në një vend paqeje, në banesa të sigurta dhe në vende të qeta pushimi,</para>
  <para style="p"><verse number="19" style="v"/>edhe sikur të binte breshër mbi pyllin dhe qyteti të ulej shumë.</para>
  <para style="p"><verse number="20" style="v"/>Lum ju që mbillni në breg të të gjithë ujërave dhe që lini të shkojë e lirë këmba e kaut dhe e gomarit.</para>
  <chapter number="33" style="c"/>
  <para style="p"><verse number="1" style="v"/>Mjerë ti që shkreton edhe sikur të mos kesh qenë i shkretuar, që vepron me pabesi edhe sikur të mos jetë vepruar me pabesi kundër teje! Kur të kesh mbaruar së shkatërruari do të shkatërrohesh edhe</para>
  <para style="p"><verse number="2" style="v"/>O Zot, ki mëshirë për ne, që kemi shpresë te ti. Bëhu krahu ynë çdo mëngjes dhe shpëtimi ynë në kohë fatkeqësie.</para>
  <para style="p"><verse number="3" style="v"/>Nga zhurma e një turme, popujt ikin, kur ti çohesh kombet shpërndahen.</para>
  <para style="p"><verse number="4" style="v"/>Plaçka juaj e luftës do të mblidhet ashtu siç mblidhen vemjet; ashtu si turren karkalecat kështu do të turren mbi të.</para>
  <para style="p"><verse number="5" style="v"/>Zoti është lartësuar sepse banon lart; ai e mbush Sionin me barazi dhe drejtësi,</para>
  <para style="p"><verse number="6" style="v"/>dhe do të jetë siguria e ditëve të tua, forca e shpëtimit, dituria dhe njohja; frika e Zotit do të jetë thesari i tij.</para>
  <para style="p"><verse number="7" style="v"/>Ja, heronjtë e tyre bërtasin nga jashtë, lajmëtarët e paqes qajnë me hidhërim.</para>
  <para style="p"><verse number="8" style="v"/>Rrugët janë të shkreta, nuk ka as edhe një kalimtar nëpër to. Ai e ka prishur besëlidhjen me ta, i përbuz qytetet, nuk kujdeset për njeri.</para>
  <para style="p"><verse number="9" style="v"/>Vendi është në zi dhe vuan; Libani është plot me turp dhe i dobësuar; Sharoni është si një shkretëtirë, Bashani dhe Karmeli tronditen me të madhe.</para>
  <para style="p"><verse number="10" style="v"/>"Tani do të çohem", thotë Zoti, "tani do të lartësohem, tani do të ngrihem.</para>
  <para style="p"><verse number="11" style="v"/>Ju keni mbarsur bykun, por do të pillni kashtë; fryma juaj do të jetë një zjarr që do t'ju gllabërojë.</para>
  <para style="p"><verse number="12" style="v"/>Popujt do të jenë si furra të gëlqeres, ata do të digjen në zjarr si ferrishte të prera.</para>
  <para style="p"><verse number="13" style="v"/>O ju që jeni larg, dëgjoni atë që kam bërë; dhe ju që jeni afër, njihni fuqinë time".</para>
  <para style="p"><verse number="14" style="v"/>Në Sion mëkatarët i ka kapur frika, një drithërimë ka pushtuar të pabesët: "Kush prej nesh do të mund të banojë me zjarrin gllabërues? Kush prej nesh do të mund të banojë me flakët e përjetshme?".</para>
  <para style="p"><verse number="15" style="v"/>Ai që ecën me drejtësi dhe flet drejt, ai që i përçmon fitimet e shtrembra, që lëviz duart për të mos pranuar dhurata, që i mbyll veshët për të mos dëgjuar të flitet për gjak dhe sytë për të mos parë të keqen,</para>
  <para style="p"><verse number="16" style="v"/>ai do të banojë në vende të larta, shkëmbinjtë e fortifikuar do të jenë streha e tij, buka e tij do t'i jepet, uji i tij do t'i sigurohet.</para>
  <para style="p"><verse number="17" style="v"/>Sytë e tu do të sodisin bukurinë e mbretit tënd, do të shohin një vend që ndodhet shumë larg.</para>
  <para style="p"><verse number="18" style="v"/>Zemra jote do të bjerë në mendime të thella mbi tmerret e kaluara: "Ku është shkruesi? Ku është ai që peshon? Ku është ai që numëron kullat?".</para>
  <para style="p"><verse number="19" style="v"/>Ti nuk do ta shikosh më atë popull mizor, atë popull me një të folur të errët dhe të pakuptueshme, që belbëzon një gjuhë që askush nuk e kupton.</para>
  <para style="p"><verse number="20" style="v"/>Sodit Sionin, qytetin e madhështive tona! Sytë e tu do të shohin Jeruzalemin, vendbanim i qetë, çadër që nuk do të lëvizet më nga vendi, hunjtë e së cilës nuk do të shkulen dhe asnjë nga litarët e saj nuk do të hiqet.</para>
  <para style="p"><verse number="21" style="v"/>Por aty Zoti në madhështinë e tij do të jetë për ne një vend lumenjsh dhe rrjedhash të gjera uji, ku nuk arrin asnjë anije me lopata dhe nuk kalon asnjë anije e fuqishme.</para>
  <para style="p"><verse number="22" style="v"/>Me qenë se Zoti është gjykatësi ynë, Zoti është ligjvënësi ynë, Zoti është mbreti ynë; ai do të na shpëtojë.</para>
  <para style="p"><verse number="23" style="v"/>Litarët e tu janë liruar, nuk e mbajnë mirë direkun dhe nuk vënë në veprim velat. Atëherë do të ndahet preja e një plaçke të pasur; edhe çalamanët do të marrin pjesë në plaçkitje.</para>
  <para style="p"><verse number="24" style="v"/>Asnjë banor i qytetit nuk do të thotë: "Unë jam i sëmurë". Populli që banon aty do të përfitojë faljen për paudhësinë e tij.</para>
  <chapter number="34" style="c"/>
  <para style="p"><verse number="1" style="v"/>Afrohuni, o kombe, për të dëgjuar; o popuj, kini kujdes. Le të dëgjojë toka dhe gjithçka që është në të, bota dhe gjithçka që ajo prodhon.</para>
  <para style="p"><verse number="2" style="v"/>Sepse Zoti është zemëruar me të gjitha kombet, është indinjuar me të gjitha ushtritë e tyre; ai ka vendosur shkatërrimin e tyre, i braktis në masakër.</para>
  <para style="p"><verse number="3" style="v"/>Të vrarët e tyre do të hidhen tutje, kufomat e tyre do të qelben dhe malet do të shkrihen me gjakun e tyre.</para>
  <para style="p"><verse number="4" style="v"/>Tërë ushtria e qiellit do të zhduket, qiejt do të mblidhen rrotull si një libër, por tërë ushtria e tyre do të bjerë, ashtu si bie gjethi nga hardhia, si bie një fryt i fishkur nga fiku.</para>
  <para style="p"><verse number="5" style="v"/>Me qenë se shpata ime është dehur në qiell, ja ajo po gatitet të bjerë mbi Edomin, mbi popullin që kam vendosur të shfaroset, për të vënë në vend drejtësinë.</para>
  <para style="p"><verse number="6" style="v"/>Shpata e Zotit është plot me gjak, është ngopur me dhjamë, me gjakun e qengjave dhe të cjepve, me dhjamin e veshkave të deshve; sepse Zoti bën një flijim në Botsrah dhe një kërdi të madhe në vendin e Edomit.</para>
  <para style="p"><verse number="7" style="v"/>Bashkë me ta bien buaj, mëzetër tok me dema; toka e tyre është vaditur me gjak, pluhuri i tyre është ngopur me dhjamë.</para>
  <para style="p"><verse number="8" style="v"/>Sepse është dita e hakmarrjes të Zotit, viti i shpërblimit për çështjen e Sionit.</para>
  <para style="p"><verse number="9" style="v"/>Përrenjtë do të kthehen në katran, pluhuri i vet në squfur, toka e vet do të bëhet rrëshirë e zjarrtë.</para>
  <para style="p"><verse number="10" style="v"/>Nuk do të shuhet as ditën as natën, tymi i tij do të ngjitet përjetë; do të mbetet e shkretë brez pas brezi, askush nuk do të kalojë mbi të.</para>
  <para style="p"><verse number="11" style="v"/>Zotër të tij do të bëhen pelikani dhe iriqi dhe do të banojnë aty kukuvajka dhe korbi. Zoti do të shtrijë mbi të litarin e dëshpërimit, plumbçen e boshllëkut.</para>
  <para style="p"><verse number="12" style="v"/>Do t'i thërrasin fisnikët në mbretëri, por nuk do ketë asnjë prej tyre, dhe tërë princat janë katandisur në hiç.</para>
  <para style="p"><verse number="13" style="v"/>Në pallatet e tij do të rriten gjemba, në fortesat e tij hithra dhe carangtha; do të bëhet banesë për çakejtë, një vend i rrethuar për strucët.</para>
  <para style="p"><verse number="14" style="v"/>Kafshët e shkretëtirës do të takohen me kafshët që ulërijnë, cjeptë do të thërrasin njëri-tjetrin; do të vendosen aty edhe kukuvajkat dhe do të gjejnë një vend pushimi.</para>
  <para style="p"><verse number="15" style="v"/>Do të bëjë folenë e vet gjarpri-shigjetë, do të lëshojë aty vezët, do t'i çelë dhe do t'i mbledhë në hijen e tij të vegjlit e vet, aty do të mblidhen edhe hutat, secili me shokun e vet.</para>
  <para style="p"><verse number="16" style="v"/>Kërkoni në librin e Zotit dhe lexoni: asnjë prej tyre nuk do të mungojë, askujt nuk do t'i mungojë shoku i vet, sepse e ka urdhëruar goja e tij dhe e ka mbledhur Fryma e tij.</para>
  <para style="p"><verse number="17" style="v"/>Ai vetë e ka hedhur shortin për ta, dhe dora e tij e ka ndarë midis tyre me vijën e matjes; do ta zotërojnë përgjithnjë; do të banojnë aty brez pas brezi.</para>
  <chapter number="35" style="c"/>
  <para style="p"><verse number="1" style="v"/>Shkretëtira dhe toka e thatë do të gëzohen, vetmia do të gëzohet dhe do të lulëzojë si trëndafili;</para>
  <para style="p"><verse number="2" style="v"/>do të lulëzojë shumë dhe do të ngazëllojë me hare dhe britma gëzimi. Do t'u jepet lavdia e Libanit, madhështia e Karmelit dhe e Sharonit. Ata do të shohin lavdinë e Zotit, madhështinë e Perëndisë tonë.</para>
  <para style="p"><verse number="3" style="v"/>Forconi duart e dobësuara, bëjini të qëndrueshëm gjunjët e pasigurt!</para>
  <para style="p"><verse number="4" style="v"/>U thoni atyre që e kanë humbur zemrën: "Bëhuni të fortë, mos kini frikë!". Ja, Perëndia juaj do të vijë me hakmarrjen dhe me shpërblimin e Perëndisë; do të vijë ai vetë për t'ju shpëtuar.</para>
  <para style="p"><verse number="5" style="v"/>Atëherë do të hapen sytë e të verbërve dhe veshët e të shurdhëve;</para>
  <para style="p"><verse number="6" style="v"/>atëherë çalamani do të kërcejë si një dre dhe gjuha e memecit do të bërtasë nga gëzimi, sepse do të dalin ujëra në shkretëtirë dhe përrenj në vendin e vetmuar.</para>
  <para style="p"><verse number="7" style="v"/>Vendi i thatë do të bëhet pellg dhe toka e etur për ujë burim ujërash; në vendet ku shtriheshin çakejtë do të ketë bar me kallamishte dhe xunkth.</para>
  <para style="p"><verse number="8" style="v"/>Aty do të jetë rruga kryesore, një rrugë që do të quhet "rruga e shenjtë"; asnjë i papastër nuk do të kalojë nëpër të; ajo do të jetë vetëm për ata që e ndjekin; edhe mendjeshkurtrit nuk do të mund të humbasin.</para>
  <para style="p"><verse number="9" style="v"/>Luani nuk do të jetë më, as edhe ndonjë bishë e egër nuk do të dalë aty ose nuk do të duket, por do të ecin të çliruarit.</para>
  <para style="p"><verse number="10" style="v"/>Të shpëtuarit nga Zoti do të kthehen, do të vijnë në Sion me britma gëzimi dhe një hare e përjetshme do të kurorëzojë kokën e tyre; do të kenë gëzim dhe lumturi, dhe dhembja e rënkimi do të ikin.</para>
  <chapter number="36" style="c"/>
  <para style="p"><verse number="1" style="v"/>Në vitin e katërmbëdhjetë të mbretit Ezekia ndodhi që Senakeribi, mbret i Asirisë, doli kundër qyteteve të fortifikuara të Judës dhe i pushtoi.</para>
  <para style="p"><verse number="2" style="v"/>Mbreti i Asirisë dërgoi Rabshakehun nga Lakishi në Jeruzalem, te mbreti Ezekia, me një ushtri të madhe; ai u ndal pranë ujësjellësit të hauzit të sipërm, në rrugën e arës së larësit.</para>
  <para style="p"><verse number="3" style="v"/>Atëherë Eliakimi, bir i Hilkiahut, prefekt i pallatit, Shebna, sekretari, dhe Joahu, bir i Asafit, arkivisti, shkuan tek ai.</para>
  <para style="p"><verse number="4" style="v"/>Rabshakehu u tha atyre: "I thoni Ezekias: Kështu thotë mbreti i madh, mbreti i Asirisë: ku mbështetet besimi që ke?</para>
  <para style="p"><verse number="5" style="v"/>Unë them se këshillë dhe forcë për të bërë luftën nuk janë vetëm fjalë goje; tani që je rebeluar kundër meje te kush ke besim ti?</para>
  <para style="p"><verse number="6" style="v"/>Ja, ti ke besim në përkrahjen e këtij kallami të thyer, që është Egjipti, që pret dorën e atij që mbështetet mbi të dhe e shpon. I tillë është pikërisht Faraoni, mbreti i Egjiptit, për tërë ata që kanë besim tek ai.</para>
  <para style="p"><verse number="7" style="v"/>Në rast se pastaj më thuaj: "Ne kemi besim tek Zoti, Perëndia ynë", a nuk është vallë po ai që Ezekia ka hequr nga vendet e larta dhe nga altarët, duke u thënë Judës dhe Jeruzalemit: "Ju do të adhuroni vetëm para këtij altari"?</para>
  <para style="p"><verse number="8" style="v"/>Tani, pra, vër një bast me zotin tim, mbretin e Asirisë; unë do të të jap dy mijë kuaj, në qoftë se ti je në gjendje të sigurosh kalorësit që i hipin.</para>
  <para style="p"><verse number="9" style="v"/>Si do të mundje të sprapsësh një kapiten të vetëm midis shërbëtorëve më të vegjël të zotit tim? Por ti ke besim se Egjipti do të të japë qerre dhe kalorës.</para>
  <para style="p"><verse number="10" style="v"/>Dhe tani a kam ardhur vallë kundër këtij vendi pa vullnetin e Zotit për ta shkatërruar? Zoti më ka thënë: "Dil kundër këtij vendi dhe shkatërroje"".</para>
  <para style="p"><verse number="11" style="v"/>Atëherë Eliakimi, Shebna dhe Joahu i thanë Rabshakehut: "Foli, pra, shërbëtorëve të tu në gjuhën aramaike, sepse ne e kuptojmë, por mos na fol në gjuhën hebraike, në mënyrë që ta dëgjojë populli që është mbi muret".</para>
  <para style="p"><verse number="12" style="v"/>Por Rabshakehu u përgjigj: "Zoti im, vallë, më ka dërguar t'i them këto fjalë zotit tënd dhe ty, dhe jo pikërisht njerëzve që ndodhen mbi muret, të katandisur të hanë jashtëqitjet e tyre dhe të pinë urinën e tyre bashkë me ju?".</para>
  <para style="p"><verse number="13" style="v"/>Atëherë Rabshakehu u ngrit më këmbë dhe bërtiti me zë të lartë në gjuhën hebraike, duke thënë: "Dëgjoni fjalët e mbretit të madh, të mbretit të Asirisë!</para>
  <para style="p"><verse number="14" style="v"/>Kështu thotë mbreti: "Të mos ju mashtrojë Ezekia, sepse ai nuk mund t'ju çlirojë nga duart e mia;</para>
  <para style="p"><verse number="15" style="v"/>as tij bëjë Ezekia që të vendosni besimin tuaj te Zoti, duke thënë: "Me siguri Zoti do të na çlirojë; ky qytet nuk do të jepet në duart e mbretit të Asirisë".</para>
  <para style="p"><verse number="16" style="v"/>Mos dëgjoni Ezekian, sepse kështu thotë mbreti i Asirisë: bëni paqe me mua dhe dorëzohuni, dhe secili prej jush do të mund të hajë frytet e vreshtit të tij dhe të fikut të tij, dhe secili do të mund të pijë ujin e sternës së tij,</para>
  <para style="p"><verse number="17" style="v"/>derisa të vijë unë për t'ju çuar në një vend të ngjashëm me tuajin, në një vend gruri dhe mushti, në një vend buke dhe vreshtash.</para>
  <para style="p"><verse number="18" style="v"/>Të mos ju mashtroj Ezekia duke thënë: "Zoti do të na çlirojë". A ka mundur ndonjë prej perëndive të kombeve të çlirojë vendin e tij nga duart e mbretit të Asirisë?</para>
  <para style="p"><verse number="19" style="v"/>Ku janë perënditë e Hamathit dhe të Arpadit? Ku janë perënditë e Sefarvaimit? A e kanë çliruar vallë Samarinë nga duart e mia?</para>
  <para style="p"><verse number="20" style="v"/>Kush prej tërë perëndive të këtyre vendeve ka çliruar vendin e vet nga duart e mia, që Zoti të mund të çlirojë Jeruzalemin nga duart e mia?".</para>
  <para style="p"><verse number="21" style="v"/>Por ata heshtën dhe nuk u përgjigjën me asnjë fjalë, sepse urdhri i mbretit ishte: "Mos iu përgjigjni".</para>
  <para style="p"><verse number="22" style="v"/>Atëherë Eliakimi, bir i Hilkiahut, prefekt i pallatit, Shebna sekretari, dhe Joahu, bir i Asafit, arkivisti, erdhën tek Ezekia me rroba të grisura dhe i njoftuan fjalët e Rabshakehut.</para>
  <chapter number="37" style="c"/>
  <para style="p"><verse number="1" style="v"/>Kur mbreti Ezekia dëgjoi këtë, grisi rrobat, u mbulua me një thes dhe hyri në shtëpinë e Zotit.</para>
  <para style="p"><verse number="2" style="v"/>Pastaj dërgoi Eliakimin, prefektin e pallatit, Shebnaun, sekretarin, dhe priftërinjtë më të vjetër të mbuluar me thasë te profeti Isaia, bir i Amotsit,</para>
  <para style="p"><verse number="3" style="v"/>të cilët i thanë: "Kështu thotë Ezekia: Kjo ditë është një ditë ankthi, ndëshkimi dhe turpi, sepse fëmijët janë duke lindur, por nuk ka forcë për t'i pjellë.</para>
  <para style="p"><verse number="4" style="v"/>Ndofta Zoti, Perëndia yt, ka dëgjuar fjalët e Rabshakehut, që mbreti i Asirisë, zoti i tij, ka dërguar për të fyer Perëndinë e gjallë, dhe do ta ndëshkojë për shkak të fjalëve që Zoti, Perëndia yt, ka dëgjuar. Larto, pra, një lutje për kusurin që mbetet akoma".</para>
  <para style="p"><verse number="5" style="v"/>Kështu shërbëtorët e mbretit Ezekia shkuan te Isaia.</para>
  <para style="p"><verse number="6" style="v"/>Dhe Isaia u tha atyre: "Këtë do t'i thoni zotit tuaj: Kështu thotë Zoti: Mos ki frikë për shkak të fjalëve që dëgjove, me të cilat shërbëtorët e mbretit të Asirisë më kanë fyer.</para>
  <para style="p"><verse number="7" style="v"/>Ja, unë do të dërgoj përmbi të një frymë dhe, sa të dëgjojë një lajm, do të kthehet në vendin e tij dhe në vendin e tij do ta rrëzoj me shpatë".</para>
  <para style="p"><verse number="8" style="v"/>Kështu Rabshakehu u kthye dhe e gjeti mbretin e Asirisë që po rrethonte Libnahun, sepse kishte mësuar që mbreti ishte nisur nga Lakishi.</para>
  <para style="p"><verse number="9" style="v"/>Atëherë mbreti i Asirisë dëgjoi të thuhet për Tirhakahun, mbretin e Etiopisë: "Ka dalë për të luftuar kundër teje". Sa dëgjoi këtë, ai i dërgoi lajmëtarët Ezekias, duke i thënë:</para>
  <para style="p"><verse number="10" style="v"/>"Do t'i thoni kështu Ezekias, mbretit të Judës: Mos lër që Perëndia yt të cilit i beson të të mashtrojë duke të thënë: "Jeruzalemi nuk do jepet në duart e mbretit të Asirisë".</para>
  <para style="p"><verse number="11" style="v"/>Ja, ti dëgjove ato që mbreti i Asirisë u ka bërë gjithë vendeve të tjera, duke vendosur shkatërrimin e tyre. A do të mund të shpëtoje vetëm ti?</para>
  <para style="p"><verse number="12" style="v"/>A kanë çliruar vallë mbretërit e kombeve ato që etërit e mi kanë shkatërruar: Gozanin, Haranin, Retsefin dhe bijtë e Edenit që ishin në Telasar?</para>
  <para style="p"><verse number="13" style="v"/>Ku janë mbreti i Hamathit, mbreti i Arpadit dhe mbreti i qytetit të Sefarvaimit, të Henas dhe të Ivahut?".</para>
  <para style="p"><verse number="14" style="v"/>Ezekia e mori letrën nga duart e lajmëtarëve dhe e lexoi; pastaj u ngjit në shtëpinë e Zotit dhe e shpalosi para Zotit.</para>
  <para style="p"><verse number="15" style="v"/>Pastaj Ezekia iu lut Zotit, duke thënë:</para>
  <para style="p"><verse number="16" style="v"/>"O Zot i ushtrive, Perëndi i Izraelit që ulesh midis kerubinëve, ti je Perëndia, ti vetëm, i të gjitha mbretërive të tokës; ti ke bërë qiejt dhe tokën.</para>
  <para style="p"><verse number="17" style="v"/>Vër veshin, o Zot, dhe dëgjo; hap sytë, o Zot, dhe shiko. Dëgjo tërë fjalët që Senakeribi ka dërguar të thotë për të fyer Perëndinë e gjallë.</para>
  <para style="p"><verse number="18" style="v"/>Në të vërtetë, o Zot, mbretërit e Asirisë kanë shkatërruar të gjitha kombet dhe vendet e tyre,</para>
  <para style="p"><verse number="19" style="v"/>dhe kanë hedhur në zjarr perënditë e tyre, sepse këto nuk ishin perëndi, por vepër e duarve të njeriut, dru e gur; për këtë arsye i kanë shkatërruar.</para>
  <para style="p"><verse number="20" style="v"/>Por tani, o Zot, Perëndia ynë, na çliro nga duart e tij, me qëllim që të gjitha mbretëritë e tokës të njohin që ti vetëm je Zoti".</para>
  <para style="p"><verse number="21" style="v"/>Atëherë Isaia, bir i Amotsit, i çoi fjalë Ezekias: "Kështu thotë Zoti, Perëndia i Izraelit: Me qenë se ti më je lutur për sa i përket Senakeribit, mbretit të Asirisë,</para>
  <para style="p"><verse number="22" style="v"/>kjo është fjala që Zoti ka shqiptuar kundër tij: Virgjëresha, bijë e Sionit, të përçmon dhe tallet me ty; e bija e Jeruzalemit tund kokën prapa teje.</para>
  <para style="p"><verse number="23" style="v"/>Cilin ke poshtëruar dhe fyer? Kundër kujt ke ngritur zërin dhe në mënyrë arrogante sytë e tu? Kundër të Shenjtit të Izraelit.</para>
  <para style="p"><verse number="24" style="v"/>Me anë të shërbëtorëve të tu ke poshtëruar Zotin dhe ke thënë: "Me morinë e qerreve të mia u ngjita në majë të maleve, në skajet e Libanit. Do të rrëzoj cedrat e tij më të lartë dhe qiparisat e tij më të bukur; do të arrij lartësinë e tij më të largët, pyllin e tij më të harlisur.</para>
  <para style="p"><verse number="25" style="v"/>Kam gërmuar dhe kam pirë ujë; me tabanin e këmbëve të mia kam tharë të gjitha lumenjtë e Egjiptit".</para>
  <para style="p"><verse number="26" style="v"/>A nuk ke dëgjuar vallë se prej shumë kohe e kam përgatitur këtë gjë, planin e kam përgatitur qysh nga kohët e vjetra? Tani kam bërë që të ndodhë kjo: që ti t'i kthesh në një grumbull gërmadhash qytetet e fortifikuara.</para>
  <para style="p"><verse number="27" style="v"/>Prandaj banorët e tyre, të cilët s'kanë forca, ishin të trembur dhe të hutuar; ishin si bari i fushave, si bari i vogël jeshil, si bari i çative, i cili digjet para se të rritet.</para>
  <para style="p"><verse number="28" style="v"/>Por unë e njoh banesën tënde, hyrjen dhe daljen tënde, madje edhe zemërimin tënd të madh kundër meje.</para>
  <para style="p"><verse number="29" style="v"/>Duke qenë se je zemëruar shumë kundër meje dhe paturpësia jote ka arritur te veshët e mi, do të vë unazën time në flegrat e hundëve, frerin tim në gojë dhe do të të kthej në rrugën nga ke ardhur.</para>
  <para style="p"><verse number="30" style="v"/>Dhe kjo do të jetë shenja për ty; sivjet do të hani atë që rritet vetvetiu, vitin e dytë atë që rritet po nga ky burim; por vitin e tretë do të mbillni dhe do të korrni, do të mbillni vreshta dhe do të hani frytin e tyre.</para>
  <para style="p"><verse number="31" style="v"/>Dhe pjesa që mbetet e shtëpisë së Judës që do të shpëtojë do të vazhdojë të vërë rrënjë poshtë dhe të bëjë fryte lart.</para>
  <para style="p"><verse number="32" style="v"/>Sepse nga Jeruzalemi do të dalë mbetje dhe nga mali i Sionit ata që kanë shpëtuar. Zelli i Zotit të ushtrive do ta bëjë këtë".</para>
  <para style="p"><verse number="33" style="v"/>Prandaj kështu thotë Zoti kundër mbretit të Asirisë: "Ai nuk do të hyjë në këtë qytet as ka për të hedhur ndonjë shigjetë, nuk do t'i dalë përpara me mburoja as ka për të ndërtuar ndonjë ledh kundër tij.</para>
  <para style="p"><verse number="34" style="v"/>Ai do të kthehet nëpër atë rrugë nga ka ardhur dhe nuk do të hyjë në këtë qytet", thotë Zoti.</para>
  <para style="p"><verse number="35" style="v"/>"Sepse unë do ta mbroj këtë qytet për ta shpëtuar, për hirin tim dhe për hir të Davidit, shërbëtorit tim".</para>
  <para style="p"><verse number="36" style="v"/>Pastaj engjëlli i Zotit doli dhe goditi në kampin e asirëve njëqind e tetëdhjetë e pesë mijë njerëz; dhe kur njerëzit u çuan në mëngjes, ja, të gjithë ishin kufoma.</para>
  <para style="p"><verse number="37" style="v"/>Atëherë Senakeribi, mbret i Asirisë, ngriti çadrat, u nis dhe u kthye në shtëpi dhe mbeti në Ninive.</para>
  <para style="p"><verse number="38" style="v"/>Dhe ndodhi që, ndërsa ai po adhuronte në tempullin e perëndisë së tij Nisrok, bijtë e tij Adramalek dhe Sharetser e vranë me shpatë; pastaj u strehuan në vendin e Araratit. Në vend të tij mbretëroi i biri, Esarhadoni.</para>
  <chapter number="38" style="c"/>
  <para style="p"><verse number="1" style="v"/>Në atë kohë Ezekia u sëmur nga një sëmundje vdekjeprurëse. Profeti Isaia, bir i Amotsit, shkoi tek ai dhe i tha: "Kështu flet Zoti. Rregullo shtëpinë tënde, sepse ke për të vdekur dhe jo për t'u shëruar".</para>
  <para style="p"><verse number="2" style="v"/>Atëherë Ezekia e ktheu fytyrën nga muri dhe iu lut Zotit:</para>
  <para style="p"><verse number="3" style="v"/>"Të lutem shumë, o Zot, kujto si kam ecur para teje me besnikëri, me zemër të pastër, dhe kam bërë atë që është mirë në sytë e tu". Pastaj Ezekia qau me të madhe.</para>
  <para style="p"><verse number="4" style="v"/>Atëherë fjala e Zotit iu drejtua Isaias, duke thënë:</para>
  <para style="p"><verse number="5" style="v"/>"Shko dhe i thuaj Ezekias: Kështu thotë Zoti, Perëndia i Davidit, ati yt: E dëgjova lutjen tënde, i pashë lotët e tua; ja, do t'u shtoj pesëmbëdhjetë vjet ditëve të tua;</para>
  <para style="p"><verse number="6" style="v"/>do të të çliroj ty dhe këtë qytet nga duart e mbretit të Asirisë dhe do ta mbroj këtë qytet.</para>
  <para style="p"><verse number="7" style="v"/>Kjo është për ty shenja nga ana e Zotit, Zoti do ta çojë në vend fjalën që ka thënë:</para>
  <para style="p"><verse number="8" style="v"/>ja, unë do të bëj që të sprapset dhjetë shkallare hija që për efekt të diellit është zgjatur mbi shkallaret e Ashazit. Dhe dielli u spraps dhjetë shkallare prej shkallareve nga kishte zbritur".</para>
  <para style="p"><verse number="9" style="v"/>I shkruar nga Ezekia, mbret i Judës, kur ra i sëmurë dhe u shërua nga sëmundja e tij.</para>
  <para style="p"><verse number="10" style="v"/>Unë thosha: "Në kulmin e ditëve të mia do të shkoj në portat e Sheolit; jam privuar nga mbetja e viteve të mia".</para>
  <para style="p"><verse number="11" style="v"/>Thosha: "Nuk do ta shoh më Zotin, po, Zotin, mbi dheun e të gjallëve, midis banorëve të botës të të vdekurve nuk do të shoh më asnjë njeri.</para>
  <para style="p"><verse number="12" style="v"/>Banesa ime tokësore është shkulur dhe u çua larg meje, si një çadër barinjsh. E kam mbështjellë jetën time si një endës. Ai më këputi nga vegja; nga dita në natë do t'i japësh fund jetës sime.</para>
  <para style="p"><verse number="13" style="v"/>E qetësova veten deri në mëngjes; si një luan, ai i thyen tërë kockat e mia; me kalimin nga dita në natë do t'i japësh fund jetës sime.</para>
  <para style="p"><verse number="14" style="v"/>Krakëllija si një lejlek apo një dallëndyshe, rënkoja si një pëllumbeshë; sytë e mi ishin të lodhur, duke shikuar lart. O Zot, jam i shtypur; bëhu ti garanti im.</para>
  <para style="p"><verse number="15" style="v"/>Çfarë të them? Ai më ka folur dhe ai vetë e ka bërë këtë gjë. Unë do të eci ngadalë gjatë tërë viteve të mia, në hidhërimin e shpirtit tim.</para>
  <para style="p"><verse number="16" style="v"/>O Zot, me këto gjëra ne jetojmë, dhe në të gjitha këto gjëra qëndron jeta e frymës sime; prandaj më shëro dhe më kthe jetën!</para>
  <para style="p"><verse number="17" style="v"/>Ja, është për paqen time që kam provuar hidhërim të madh; por në dashurinë tënde ke çliruar shpirtin tim nga gropa e korruptimit, sepse i ke hedhur prapa krahëve të tua të tëra mëkatet e mia.</para>
  <para style="p"><verse number="18" style="v"/>Sepse Sheoli nuk mund të të lëvdojë, vdekja nuk mund të të kremtojë; ata që zbresin në gropë nuk mund të shpresojnë më në besnikërinë tënde.</para>
  <para style="p"><verse number="19" style="v"/>I gjalli, i gjalli është ai që të lëvdon, siç po bëj unë sot; ati do t'u njoftojë bijve besnikërinë tënde.</para>
  <para style="p"><verse number="20" style="v"/>Zoti do të më shpëtojë; dhe ne do të këndojmë kantikët e mi me vegla me tela tërë ditët e jetës sonë në shtëpinë e Zotit".</para>
  <para style="p"><verse number="21" style="v"/>Por Isaia kishte thënë: "Merrni një jaki fiqsh, vendoseni mbi ulcerë dhe i sëmuri do të shërohet".</para>
  <para style="p"><verse number="22" style="v"/>Ezekia kishte thënë: "Cila është shenja me të cilën do të ngjitem në shtëpinë e Zotit"?</para>
  <chapter number="39" style="c"/>
  <para style="p"><verse number="1" style="v"/>Në atë kohë Merodak-Baladani, bir i Baladanit, mbreti i Babilonisë, i dërgoi letra dhe një dhuratë Ezekias, sepse kishte dëgjuar që ai kishte qenë i sëmurë dhe ishte shëruar.</para>
  <para style="p"><verse number="2" style="v"/>Ezekia u gëzua dhe u tregoi të dërguarve shtëpinë e thesaret të tij, argjendin, arin, aromat, melhemin e çmuar, tërë arsenalin e tij dhe të gjitha ato që ndodheshin në thesaret e tij; nuk mbeti asgjë nga pallati i tij dhe nga e gjithë mbretëria që Ezekia nuk ua tregoi atyre.</para>
  <para style="p"><verse number="3" style="v"/>Atëherë profeti Isaia erdhi te mbreti Ezekia dhe i tha: "Çfarë thanë ata njerëz dhe nga kanë ardhur te ti?". Ezekia u përgjigj: "Kanë ardhur tek unë nga një vend i largët, nga Babilonia".</para>
  <para style="p"><verse number="4" style="v"/>Isaia pyeti akoma: "Çfarë panë në pallatin tënd?". Ezekia u përgjigj: "Panë gjithçka që ndodhet në pallatin tim; nuk mbeti asgjë nga thesaret e mia që nuk ua tregova atyre.</para>
  <para style="p"><verse number="5" style="v"/>Atëherë Isaia i tha Ezekias: "Dëgjo fjalën e Zotit të ushtrive:</para>
  <para style="p"><verse number="6" style="v"/>Ja, do të vijnë ditë në të cilat gjithçka që ndodhet në pallatin tënd dhe ato që etërit e tu kanë grumbulluar deri më sot do të mbarten në Babiloni; nuk do të mbetet asgjë, thotë Zoti.</para>
  <para style="p"><verse number="7" style="v"/>Do të marrin gjithashtu bijtë që kanë dalë prej teje dhe që janë lindur nga ti, do t'i bëjnë eunukë në pallatin e mbretit të Babilonisë".</para>
  <para style="p"><verse number="8" style="v"/>Ezekia i tha pastaj Isaias: "Fjala e Zotit që ti shqiptove është e mirë". Pastaj shtoi: "Do të ketë të paktën paqe dhe siguri gjatë jetës sime".</para>
  <chapter number="40" style="c"/>
  <para style="p"><verse number="1" style="v"/>"Ngushëlloni, ngushëlloni popullin tim, thotë Perëndia juaj.</para>
  <para style="p"><verse number="2" style="v"/>I flisni zemrës së Jeruzalemit dhe i shpallni që koha e tij e luftës ka mbaruar, që paudhësia e tij është shlyer, sepse ka marrë nga duart e Zotit dyfishin për të gjitha mëkatet e tij".</para>
  <para style="p"><verse number="3" style="v"/>Zëri i dikujt që bërtet në shkretëtirë: "Shtroni udhën e Zotit, hapni në shkretëtirë një rrugë për Perëndinë tonë.</para>
  <para style="p"><verse number="4" style="v"/>Çdo luginë të jetë e mbushur, çdo mal dhe kodër të jenë sheshuar; vendet dredha-dredha të drejtuar dhe vendet e vështira të sheshuar.</para>
  <para style="p"><verse number="5" style="v"/>Atëherë lavdia e Zotit do të zbulohet dhe çdo qenie do ta shohë, sepse goja e Zotit ka folur".</para>
  <para style="p"><verse number="6" style="v"/>Një zë thotë: "Bërtit!", dhe përgjigja që merr është: "Çfarë të bërtas?". "Bërtit që çdo qenie është si bari, dhe që tërë hiri i tij është si lulja e fushës</para>
  <para style="p"><verse number="7" style="v"/>Bari thahet, lulja fishket, kur Fryma e Zotit fryn mbi të; me siguri populli nuk është veçse bar.</para>
  <para style="p"><verse number="8" style="v"/>Bari thahet, lulja fishket, por fjala e Perëndisë tonë mbetet përjetë".</para>
  <para style="p"><verse number="9" style="v"/>O Sion, ti që sjell lajmin e mirë, ngjitu mbi një mal të lartë! O Jeruzalem, ti që sjell lajmin e mirë, ngrije zërin me forcë! Ngrije zërin, mos ki frikë! Thuaju qyteteve të Judës: "Ky është Perëndia juaj!".</para>
  <para style="p"><verse number="10" style="v"/>Ja, Perëndia, Zoti, vjen i fuqishëm dhe krahu i tij sundon për të. Ja, e ka shpërblimin me vete, dhe shpërblimi i tij e pararend.</para>
  <para style="p"><verse number="11" style="v"/>Ai do të kullosë kopenë e tij si një bari, do t'i mbledhë qengjat me krahun e tij dhe do t'i mbajë në gji të tij, dhe do të udhëheqë me ëmbëlsi dhe kujdes delet që kanë të vegjlit e tyre.</para>
  <para style="p"><verse number="12" style="v"/>Kush i ka matur ujërat me gropën e dorës, kush ka marrë përmasat e qiellit me pëllëmbë, kush ka mbledhur pluhurin e tokës në një masë apo ka peshuar malet me një peshore dhe kodrat e tyre me një kandar?</para>
  <para style="p"><verse number="13" style="v"/>Kush i ka marrë përmasat e Frymës së Zotit, ose si këshilltari i tij i ka dhënë mësime?</para>
  <para style="p"><verse number="14" style="v"/>Me kë është konsultuar, që t'i jepte mend, t'i mësonte shtegun e drejtësisë, t'i jepte dituri dhe t'i tregonte rrugën e arsyes?</para>
  <para style="p"><verse number="15" style="v"/>Ja, kombet janë si një pikë ujë në një kovë, konsiderohen si pluhuri i një peshoreje; ja, ai i ngre ishujt si të ishin një send shumë i vogël.</para>
  <para style="p"><verse number="16" style="v"/>Libani nuk do të mjaftonte për të siguruar lëndën djegëse që i duhet zjarrit, as kafshët e tij nuk do të mjaftonin për holokaustin.</para>
  <para style="p"><verse number="17" style="v"/>Të gjitha kombet janë si një hiç para tij dhe konsiderohen prej tij si një hiç dhe një kotësi.</para>
  <para style="p"><verse number="18" style="v"/>Kujt dëshironi t'i përngjajë Perëndia dhe çfarë figure do t'i vinit përballë?</para>
  <para style="p"><verse number="19" style="v"/>Një artist shkrin një shëmbëlltyrë të gdhendur dhe argjendari e vesh me ar dhe shkrin zinxhirë të vegjël prej argjendi.</para>
  <para style="p"><verse number="20" style="v"/>Ai që është tepër i varfër për një ofertë të tillë zgjedh një dru që nuk kalbet dhe gjen një artizan të shkathët, që i përgatit një shëmbëlltyrë të gdhendur që nuk lëviz.</para>
  <para style="p"><verse number="21" style="v"/>Por nuk e dini, nuk e keni dëgjuar? A nuk ju është njoftuar që në fillim? Nuk e keni kuptuar nga themelet e tokës?</para>
  <para style="p"><verse number="22" style="v"/>Ai është ai që rri ulur mbi rruzullin e tokës, banorët e së cilës janë si karkaleca; ai i shpalos qiejt si një vello dhe i hap si një çadër ku mund të banosh.</para>
  <para style="p"><verse number="23" style="v"/>Ai i katandis princat në një hiç dhe i bën të panevojshëm gjykatësit e tokës.</para>
  <para style="p"><verse number="24" style="v"/>Sapo janë mbjellë, sapo janë hedhur në tokë sapo kërcelli i tyre ka lëshuar rrënjë, ai fryn mbi ta dhe ata thahen; uragani i merr me vete si kashtë.</para>
  <para style="p"><verse number="25" style="v"/>"Me kë kërkoni, pra, të më ngjasoni, që të jem baras me të?", thotë i Shenjti.</para>
  <para style="p"><verse number="26" style="v"/>Ngrini sytë tuaja përpjetë dhe shikoni: Kush i krijoi këto gjëra? Ai që e nxjerr ushtrinë e tyre me shumicë dhe thërret gjithçka me emër; për madhështinë e fuqisë së tij dhe forcën e tij, asnjë nuk mungon.</para>
  <para style="p"><verse number="27" style="v"/>Pse thua, o Jakob, dhe ti, Izrael, shpall: "Rruga ime i është fshehur Zotit dhe për të drejtën time nuk kujdeset Perëndia im?</para>
  <para style="p"><verse number="28" style="v"/>Nuk e di ti, vallë, nuk e ke dëgjuar? Perëndia i përjetësisë, Zoti, krijuesi i kufijve të tokës, nuk mundohet dhe nuk lodhet, zgjuarsia e tij është e panjohshme.</para>
  <para style="p"><verse number="29" style="v"/>Ai i jep forcë të lodhurit dhe rrit fuqinë e të këputurit.</para>
  <para style="p"><verse number="30" style="v"/>Të rinjtë mundohen dhe lodhen, të rinjtë e zgjedhur me siguri pengohen dhe rrëzohen,</para>
  <para style="p"><verse number="31" style="v"/>por ata që shpresojnë te Zoti fitojnë forca të reja, ngrihen me krahë si shqiponja, vrapojnë pa u lodhur dhe ecin pa u lodhur.</para>
  <chapter number="41" style="c"/>
  <para style="p"><verse number="1" style="v"/>Ishuj, mbani heshtje! Le të marrin forca të reja popujt; le të afrohen dhe pastaj të flasin. Të mblidhemi bashkë për të gjykuar!</para>
  <para style="p"><verse number="2" style="v"/>"Kush e ka nxitur një nga lindja, duke e thirrur në këmbët e tij në drejtësi? Kush i dorëzoi kombet dhe i nënshtroi mbretërit? Ai ia jep si pluhur shpatës së tij dhe si kashtë e shpërndarë harkut të tij.</para>
  <para style="p"><verse number="3" style="v"/>Ai i përndjek dhe ecën i sigurt nëpër një rrugë mbi të cilën këmbët e tij nuk kanë shkelur kurrë.</para>
  <para style="p"><verse number="4" style="v"/>Kush ka vepruar dhe ka kryer këtë, duke thirrur brezat që nga fillimi? Unë Zoti, jam i pari dhe, me ata të fundit, do të jem po ai".</para>
  <para style="p"><verse number="5" style="v"/>Ishujt e shohin dhe i ka zënë frika, skajet e tokës dridhen; po afrohen, po arrijnë.</para>
  <para style="p"><verse number="6" style="v"/>Secili ndihmon shokun e tij dhe i thotë vëllait të tij: "Kurajo".</para>
  <para style="p"><verse number="7" style="v"/>Farkëtari i jep zemër argjendarit dhe ai që i jep dorën e fundit punës me çekiç i jep zemër atij që i bie kudhrës dhe thotë për saldaturën: "Mirë është" dhe e përforcon me gozhda që të mos lëvizë.</para>
  <para style="p"><verse number="8" style="v"/>"Por ti, Izrael, shërbëtori im, Jakob që kam zgjedhur, pasardhës i Abrahamit, mikut tim,</para>
  <para style="p"><verse number="9" style="v"/>ty që të mora nga skajet e tokës, që kam thirrur nga cepat më të largëta të saj dhe të kam thënë: "Ti je shërbëtori im, të kam zgjedhur dhe nuk të kam hedhur poshtë".</para>
  <para style="p"><verse number="10" style="v"/>Mos ki frikë, sepse unë jam me ty, mos e humb, sepse unë jam Perëndia yt. Unë të forcoj dhe njëkohësisht të ndihmoj dhe të mbaj me dorën e djathtë të drejtësisë sime.</para>
  <para style="p"><verse number="11" style="v"/>Ja, tërë ata që janë zemëruar kundër teje do të turpërohen dhe do të shushaten; ata që luftojnë kundër teje do të katandisen në hiç dhe do të zhduken.</para>
  <para style="p"><verse number="12" style="v"/>Ti do t'i kërkosh, por nuk do t'i gjesh më ata që të kundërshtonin; ata që të bënin luftë do të jenë asgjë, si një gjë që nuk ekziston më.</para>
  <para style="p"><verse number="13" style="v"/>Sepse unë, Zoti, Perëndia yt, të zë nga dora e djathtë dhe të them: "Mos u frikëso, unë të ndihmoj".</para>
  <para style="p"><verse number="14" style="v"/>"Mos u frikëso, o krimb i Jakobit, o njerëz të Izraelit! Unë të ndihmoj", thotë Zoti; "Shpëtimtari yt është i Shenjti i Izraelit.</para>
  <para style="p"><verse number="15" style="v"/>Ja, unë të bëj një shirëse të re me dhëmbë të mprehura; ti do të shish malet dhe do t'i katandisësh në pluhur, dhe do t'i bësh kodrat si byk.</para>
  <para style="p"><verse number="16" style="v"/>Ti do t'i frysh, era do t'i çojë larg dhe shakullina do t'i shpërndajë; por ti do të gëzohesh te Zoti dhe do të përlëvdohesh tek i Shenjti i Izraelit.</para>
  <para style="p"><verse number="17" style="v"/>Të mjerët dhe të varfrit kërkojnë ujë, por mungon; gjuha e tyre u është tharë nga etja; unë, Zoti do t'ua plotësoj dëshirën; unë, Perëndia i Izraelit, nuk do t'i braktis.</para>
  <para style="p"><verse number="18" style="v"/>Do të bëj që të dalin lumenj mbi kodrat e zhveshura dhe burime në mes të luginave; do ta bëjë shkretëtirën një liqen uji dhe tokën e thatë burim ujërash.</para>
  <para style="p"><verse number="19" style="v"/>Do të mbjell në shkretëtirë cedrin, akacien, mërsinën dhe ullirin, do të mbjellë në Arabah qiparisin, vidhin dhe bredhin,</para>
  <para style="p"><verse number="20" style="v"/>me qëllim që ta shohin, ta dinë, ta konsiderojnë dhe ta kuptojnë të gjithë tok se dora e Zotit e ka bërë këtë gjë dhe i Shenjti i Izraelit e ka krijuar.</para>
  <para style="p"><verse number="21" style="v"/>Paraqitni çështjen tuaj, thotë Zoti, parashtroni arsyetimet tuaja, thotë Mbreti i Jakobit.</para>
  <para style="p"><verse number="22" style="v"/>Le t'i parashtrojnë dhe të na njoftojnë ç'ka për të ndodhur. Le të deklarojnë cilat ishin gjërat e kaluara, në mënyrë që të mund t'i shqyrtojmë dhe të njohim kryerjen e tyre; ose na njoftoni ç'ka për të ndodhur.</para>
  <para style="p"><verse number="23" style="v"/>Na njoftoni ç'ka për të ndodhur në të ardhmen, dhe kështu do të mësojmë se jeni perëndi; po, na bëni të mirë apo të keqe në mënyrë që të mbetemi të habitur duke i parë bashkë.</para>
  <para style="p"><verse number="24" style="v"/>Ja, ju jeni një hiç dhe vepra juaj nuk vlen asgjë; ai që ju zgjedh kryen një gjë të neveritshme.</para>
  <para style="p"><verse number="25" style="v"/>Unë thirra dikë nga veriu, dhe ai ka për të ardhur, nga lindja ai do të përmendë emrin tim; do t'i shkelë princat sikur të ishin prej argjile, ashtu siç vepron poçari që e ngjesh baltën.</para>
  <para style="p"><verse number="26" style="v"/>Kush e shpalli këtë që në krye me qëllim që ta dinim, shumë më parë që të mund të thoshim: "A është e drejtë"? Por nuk ka njeri që ta ketë njoftuar këtë gjë, njeri që ta ketë shpallur, njeri që të ketë dëgjuar fjalët tuaja.</para>
  <para style="p"><verse number="27" style="v"/>E shpalla i pari në Sion: "Shikoni, ja ku janë!", dhe në Jeruzalem dërgova një lajmëtar me lajme të mira.</para>
  <para style="p"><verse number="28" style="v"/>Shikova, por nuk kishte asnjë, vërtetë asnjë midis tyre që të dinte të jepte një këshillë, apo, i pyetur, mund të më jepte një përgjigje.</para>
  <para style="p"><verse number="29" style="v"/>Ja, të gjithë këta janë kot; veprat e tyre janë një hiç dhe shtatoret e tyre janë erë dhe gjëra pa kurrfarë vlere".</para>
  <chapter number="42" style="c"/>
  <para style="p"><verse number="1" style="v"/>"Ja shërbëtori im, që unë përkrah, i zgjedhuri im që më kënaq shpirtin. Kam vënë Frymën time mbi të; ai do t'ju sjellë drejtësinë kombeve.</para>
  <para style="p"><verse number="2" style="v"/>Nuk do të bërtasë, nuk do ta ngrejë zërin, nuk do të bëjë të dëgjohet zëri i tij nëpër rrugë.</para>
  <para style="p"><verse number="3" style="v"/>Nuk do ta copëtojë kallamin e thyer dhe nuk do ta shuajë kandilin që bën tym; do ta paraqesë drejtësinë sipas së vërtetës.</para>
  <para style="p"><verse number="4" style="v"/>Ai nuk do të ligështohet dhe nuk do të dekurajohet; derisa të vendosë drejtësinë mbi tokë; dhe ishujt do të presin ligjin e tij".</para>
  <para style="p"><verse number="5" style="v"/>Kështu thotë Perëndia, Zoti, që ka krijuar qiejt dhe i ka shpalosur, që ka shtruar tokën dhe gjërat që ajo prodhon, që i jep frymëmarrje popullit dhe jetë atyre që ecin në të:</para>
  <para style="p"><verse number="6" style="v"/>"Unë, Zoti, të kam thirrur sipas drejtësisë dhe do të të zë për dore, do të të ruaj dhe do të bëj aleancën e popullit dhe dritën e kombeve,</para>
  <para style="p"><verse number="7" style="v"/>për t'u hapur sytë të verbërve, për të nxjerrë nga burgu të burgosurit dhe ata që dergjen në terr.</para>
  <para style="p"><verse number="8" style="v"/>Unë jam Zoti, ky është emri im; nuk do t'i jap lavdinë time asnjë tjetri, as lavdërimet e mia shëmbëlltyrave të gdhendura.</para>
  <para style="p"><verse number="9" style="v"/>Ja, gjërat e mëparshme kanë ndodhur, dhe tani po ju njoftoj gjëra të reja; unë jua bëj të njohura para se të mbijnë".</para>
  <para style="p"><verse number="10" style="v"/>I këndoni Zotit një kantik të ri, lëvdimin e tij nga skajet e tokës, o ju që zbrisni në det, dhe atë që ai përmban, ishujt dhe banorët e tyre.</para>
  <para style="p"><verse number="11" style="v"/>Shkretëtira dhe qytetet e tij të lartojnë zërin e tyre, bashkë me fshatrat në të cilat banojnë ata të Kedarit. Le të ngazëllojnë banorët e Selas, le të lëshojnë britma nga maja e maleve.</para>
  <para style="p"><verse number="12" style="v"/>Le t'i japin lavdi Zotit, le ta shpallin lëvdimin e tij në ishuj.</para>
  <para style="p"><verse number="13" style="v"/>Zoti do të shkojë përpara si një hero, do të nxisë dëshirën e tij të zjarrtë si një luftëtar, do të lëshojë një klithmë, po një klithmë therëse; do të triumfojë mbi armiqtë e tij.</para>
  <para style="p"><verse number="14" style="v"/>"Për një kohë të gjatë kam qëndruar në heshtje, nuk kam folur, e kam përmbajtur veten; por tani do të bërtas si një grua që heq të prerat e lindjes, do të marr frymë me vështirësi dhe njëkohësisht do të shfryj.</para>
  <para style="p"><verse number="15" style="v"/>Do të shkretoj malet dhe kodrat dhe do të t'i thaj tërë bimët e blerta; do t'i katandis lumenjtë në ishuj dhe do të thaj pellgjet.</para>
  <para style="p"><verse number="16" style="v"/>Do t'i bëj të verbrit të ecin nëpër një rrugë që ata nuk e njihnin dhe do t'i çoj nëpër shtigje të panjohura; do të ndryshoj para tyre terrin në dritë dhe vendet dredha-dredha në fushë. Këto gjëra do të bëj për ta dhe nuk do t'i braktis.</para>
  <para style="p"><verse number="17" style="v"/>Do të kthejnë kurrizin plot me turp ata që kanë besim në shëmbëlltyrat e gdhendua dhe u thonë shëmbëlltyrave të derdhura: "Ju jeni perënditë tona!".</para>
  <para style="p"><verse number="18" style="v"/>O të shurdhër, dëgjoni; o të verbër, shikoni dhe keni për të parë!</para>
  <para style="p"><verse number="19" style="v"/>Kush është i verbër, në mos shërbëtori im, o i shurdhër si lajmëtari im që po dërgoj? Kush është i verbër si ai që është në paqe me mua, i verbër si shërbëtori i Zotit?</para>
  <para style="p"><verse number="20" style="v"/>Ke parë shumë gjëra, por pa u kushtuar kujdesin e duhur; veshët e tu ishin të hapur, por nuk dëgjove asgjë".</para>
  <para style="p"><verse number="21" style="v"/>Zoti u gëzua për hir të drejtësisë së tij; do ta bëjë ligjin e tij të madh dhe të mrekullueshëm.</para>
  <para style="p"><verse number="22" style="v"/>Por ky është një popull që e kanë vjedhur dhe zhveshur; janë zënë të gjithë nga leqe në burgjet e nëndheshme dhe janë mbyllur në burgje. Janë bërë objekt plaçkitjeje, por askush nuk i ka çliruar; të zhveshur, por askush nuk ka thënë: "Ktheji!".</para>
  <para style="p"><verse number="23" style="v"/>Kush prej jush do t'i kushtojë vëmendje kësaj gjëje? Kush prej jush do t'i kushtojë vëmendje dhe do të dëgjojë në të ardhmen?</para>
  <para style="p"><verse number="24" style="v"/>Kush e ka braktisur Jakobin në duart e plaçkitësve dhe Izraelin në ato të grabitësve? A nuk ka qenë vallë Zoti kundër të cilit kemi mëkatuar? Ata në fakt nuk kanë dashur të ecin në rrugët e tij dhe nuk i janë bindur ligjit të tij.</para>
  <para style="p"><verse number="25" style="v"/>Prandaj ai hodhi mbi të afshin e zemërimit të tij dhe dhunën e luftës, që e mbështolli rreth e qark në flakë pa e vënë re ai; e shkriu atë, por ai nuk pati gajle.</para>
  <chapter number="43" style="c"/>
  <para style="p"><verse number="1" style="v"/>Por tani kështu thotë Zoti, që të ka krijuar, o Jakob, që të ka formuar, o Izrael: "Mos ki frikë, sepse unë të kam çliruar, të kam thirrur me emër; ti më përket mua.</para>
  <para style="p"><verse number="2" style="v"/>Kur do të kalosh përmes ujërave unë do të jem me ty, ose do të kalosh lumenjtë, nuk do të të mbytin; kur do të ecësh nëpër zjarr, nuk do të digjesh dhe flaka nuk do të të konsumojë.</para>
  <para style="p"><verse number="3" style="v"/>Sepse unë jam Zoti, Perëndia yt, i Shenjti i Izraelit, Shpëtimtari yt. Kam dhënë Egjiptin si çmim për shpengimin tënd, Etiopinë dhe Seban për ty.</para>
  <para style="p"><verse number="4" style="v"/>Sepse ti je i çmuar në sytë e mi dhe i nderuar, dhe unë të dua, unë jap njerëz për ty dhe popuj në këmbim të jetës sate.</para>
  <para style="p"><verse number="5" style="v"/>Mos ki frikë, sepse unë jam me ty; do të t'i sjell pasardhësit e tu nga lindja dhe do të grumbulloj nga perëndimi.</para>
  <para style="p"><verse number="6" style="v"/>Do t'i them veriut: "Ktheji", dhe jugut: "Mos i mbaj. Bëj që të vijnë bijtë e mi nga larg dhe bijat e mia nga skajet e tokës,</para>
  <para style="p"><verse number="7" style="v"/>tërë ata që quhen me emrin tim, që kam krijuar për lavdinë time, që kam formuar dhe bërë gjithashtu".</para>
  <para style="p"><verse number="8" style="v"/>Nxirr popullin e verbër që megjithatë ka sy, dhe të shurdhër që megjithatë kanë vesh.</para>
  <para style="p"><verse number="9" style="v"/>Le të mblidhen bashkë tërë kombet, të grumbullohen popujt! Kush prej tyre mund të njoftojë këtë gjë dhe të na bëjë të dëgjojmë gjërat e kaluara? Le të paraqesin dëshmitarët e tyre për t'u justifikuar; ose le të dëgjojnë dhe të thonë: "Është e vërtetë!".</para>
  <para style="p"><verse number="10" style="v"/>Dëshmitarët e mi jeni ju, thotë Zoti, bashkë me shërbëtorin që kam zgjedhur, me qëllim që ju të më njihni dhe të keni besim tek unë, si dhe të merrni vesh që unë jam. Para meje asnjë Perëndi nuk u formua dhe pas meje nuk do të ketë asnjë tjetër.</para>
  <para style="p"><verse number="11" style="v"/>Unë, unë jam Zoti dhe përveç meje nuk ka Shpëtimtar tjetër.</para>
  <para style="p"><verse number="12" style="v"/>Unë kam shpallur, kam shpëtuar dhe kam njoftuar; dhe nuk kishte asnjë perëndi të huaj midis jush; prandaj ju jeni dëshmitarët e mi, thotë Zoti, dhe unë jam Perëndi.</para>
  <para style="p"><verse number="13" style="v"/>Para fillimit të kohës unë jam gjithnjë po ai dhe askush nuk mund të çlirojë njeri nga dora ime; kur unë veproj, kush mund të më pengojë?".</para>
  <para style="p"><verse number="14" style="v"/>Kështu thotë Zoti, Çliruesi juaj, i Shenjti i Izraelit: "Për hirin tuaj unë po dërgoj dikë kundër Babilonisë, dhe do të bëj që të ikin të gjithë; kështu kaldeasit do të ikin me anije duke bërtitur nga dhembja.</para>
  <para style="p"><verse number="15" style="v"/>Unë jam Zoti, i Shenjti juaj, krijuesi i Izraelit, mbreti juaj".</para>
  <para style="p"><verse number="16" style="v"/>Kështu thotë Zoti që hapi një rrugë në det dhe një shteg midis ujërave të fuqishme,</para>
  <para style="p"><verse number="17" style="v"/>që nxori qerre, kuaj dhe një ushtri të fuqishme; ata dergjen të gjithë së bashku dhe nuk do të ngrihen më; janë asgjësuar dhe janë shuar si një kandil.</para>
  <para style="p"><verse number="18" style="v"/>"Mos kujtoni më gjërat e kaluara, mos shqyrtoni më gjërat e lashta.</para>
  <para style="p"><verse number="19" style="v"/>Ja, unë po bëj një gjë të re; ajo do të lëshojë degë; nuk do ta njihni ju? Po, do të hap një rrugë nëpër shkretëtirë, do të bëj që lumenjtë të rrjedhin në vendet e vetmuara.</para>
  <para style="p"><verse number="20" style="v"/>Kafshët e fushave, çakajtë dhe strucët do të më përlëvdojnë, sepse do t'i jap ujë shkretëtirës dhe lumenj vendit të vetmuar për t'i dhënë të pijë popullit tim, të zgjedhurit tim.</para>
  <para style="p"><verse number="21" style="v"/>Populli që kam formuar për vetë do të shpallë lëvdimet e mia.</para>
  <para style="p"><verse number="22" style="v"/>Por ti nuk më ke kërkuar, o Jakob, përkundrazi je lodhur me mua, o Izrael!</para>
  <para style="p"><verse number="23" style="v"/>Nuk më ke sjellë qengjin e holokausteve të tua dhe nuk më ke nderuar me flijimet e tua; nuk të kam detyruar të më shërbesh me oferta ushqimesh, as nuk të kam lodhur duke kërkuar temjan.</para>
  <para style="p"><verse number="24" style="v"/>Nuk më ke blerë me para kanellën dhe nuk më ke ngopur me dhjamin e flijimeve të tua. Përkundrazi më ke rënduar me mëkatet e tua, më ke lodhur me paudhësitë e tua.</para>
  <para style="p"><verse number="25" style="v"/>Unë, pikërisht unë, jam ai që për hir të vetvetes fshij shkeljet e tua dhe nuk do t'i mbaj mend mëkatet e tua.</para>
  <para style="p"><verse number="26" style="v"/>Bëj që të kujtohem, ta diskutojmë bashkë këtë rast, fol, ti vetë për t'u justifikuar.</para>
  <para style="p"><verse number="27" style="v"/>Ati yt i parë ka mëkatuar dhe mësuesit e tu kanë ngritur krye kundër meje.</para>
  <para style="p"><verse number="28" style="v"/>Prandaj kam ndotur krerët e shenjtërores, kam vendosur shfarosjen e Jakobit dhe turpërimin Izraelit".</para>
  <chapter number="44" style="c"/>
  <para style="p"><verse number="1" style="v"/>"Tani dëgjo, o Jakob, shërbëtori im, o Izrael, që unë kam zgjedhur!</para>
  <para style="p"><verse number="2" style="v"/>Kështu thotë Zoti që të ka bërë dhe të ka formuar që në barkun e nënës, ai që të ndihmon: Mos ki frikë, o Jakob, shërbëtori im, o Jeshurun që unë kam zgjedhur!</para>
  <para style="p"><verse number="3" style="v"/>Sepse unë do të derdh ujë mbi atë që ka etje dhe rrëke mbi tokën e thatë; do të derdh Frymën time mbi pasardhësit e tu dhe bekimin tim mbi trashëgimtarët e tu.</para>
  <para style="p"><verse number="4" style="v"/>Ata do të rriten në mes të barit, si shelgje gjatë rrjedhave ujore.</para>
  <para style="p"><verse number="5" style="v"/>Njeri do të thotë: "Unë jam i Zotit"; tjetri do të quhet me emrin e Jakobit, dhe një tjetër do të shkruajë mbi dorën e tij: "I Zotit", dhe do ta ketë për nder të mbajë emrin e Izraelit".</para>
  <para style="p"><verse number="6" style="v"/>Kështu thotë Zoti, mbreti i Izraelit dhe Çliruesi i tij, Zoti i ushtrive: "Unë jam i pari dhe jam i fundit, dhe përveç meje nuk ka Perëndi.</para>
  <para style="p"><verse number="7" style="v"/>Kush është si unë? Le ta shpallë, pra, ta deklarojë dhe të japë prova para meje që kur kam vendosur këtë popull të lashtë. Le t'u njoftojnë gjërat që do të ndodhin dhe ngjarjet që do të kryhen.</para>
  <para style="p"><verse number="8" style="v"/>Mos u trembni, mos kini frikë! A nuk ta kam shpallur, vallë, dhe nuk ta kam deklaruar prej kohe? Ju jeni dëshmitarë të mi. A ka vallë një Perëndi përveç meje? Nuk ka Shkëmb tjetër, nuk njoh tjetër të tillë.</para>
  <para style="p"><verse number="9" style="v"/>Ata që prodhojnë shëmbëlltyra të gdhendura janë krejt kotësi; gjërat e tyre më të çmuara nuk hyjnë fare në punë; dëshmitarët e tyre nuk shohin dhe as nuk kuptojnë gjë, prandaj do të mbulohen me turp.</para>
  <para style="p"><verse number="10" style="v"/>Kush prodhon një zot apo shkrin një shëmbëlltyrë të gdhendur pa patur fare dobi?</para>
  <para style="p"><verse number="11" style="v"/>Ja, të gjithë shokët e këtij personi do të shushaten; vetë artizanët nuk janë veçse njerëz. Le të mblidhen të gjithë dhe le të paraqiten. Do të tremben dhe do të turpërohen njëkohësisht.</para>
  <para style="p"><verse number="12" style="v"/>Kovaçi me darë punon hekurin mbi prush, i jep formë me çekiç dhe e përpunon me krahun e tij të fuqishëm; vuan nga uria dhe forca e tij pakësohet; nuk pi ujë dhe lodhet.</para>
  <para style="p"><verse number="13" style="v"/>Zdrukthëtari shtrin vizorin, vizaton idhullin me laps, e punon me sqepar, e mat me kompas dhe e bën një fytyrë njerëzore, një formë të bukur njeriu, në mënyrë që të mbetet në një shtëpi.</para>
  <para style="p"><verse number="14" style="v"/>Ai pret për vete disa cedra, merr një selvi apo një lis që i lë të rriten të fuqishëm midis drurëve të pyllit; ai mbjell një frashër që shiu e bën të rritet.</para>
  <para style="p"><verse number="15" style="v"/>Ky i shërben njeriut për të djegur; ai merr një pjesë të tij për t'u ngrohur dhe ndez zjarrin për të pjekur bukën; bën gjithashtu një perëndi dhe e adhuron, bën një shëmbëlltyrë të gdhendur para së cilës bie përmbys.</para>
  <para style="p"><verse number="16" style="v"/>Djeg gjysmën e tij në zjarr, me gjysmën tjetër përgatit mishin, pjek mishin dhe ngopet. Ngrohet gjithashtu dhe thotë: "Ah, po ngrohem, kënaqem me zjarrin".</para>
  <para style="p"><verse number="17" style="v"/>Me atë që mbetet prej tij sajon një perëndi, shëmbëlltyrën e saj të gdhendur, bie përmbys përpara saj, e adhuron, e lut dhe i thotë: "Shpëtomë, sepse ti je perëndia im".</para>
  <para style="p"><verse number="18" style="v"/>Nuk dinë dhe nuk kuptojnë asgjë, sepse i kanë zënë sytë e tyre që të mos shohin dhe zemrat e tyre që të mos kuptojnë.</para>
  <para style="p"><verse number="19" style="v"/>Askush nuk vjen në vete dhe as ka dituri dhe mend për të thënë: "Dogja një pjesë në zjarr, po, mbi prushin e tij poqa bukën, poqa mishin dhe e hëngra. Me atë që mbetet do të bëj një gjë të neveritshme dhe do të bie përmbys përpara një cope druri?".</para>
  <para style="p"><verse number="20" style="v"/>Një person i tillë ushqehet me hi, zemra e tij e mashtruar e çon në rrugë të keqe. Ai nuk mund të çlirojë shpirtin e tij dhe të thotë: "A nuk është vallë një gënjeshtër ajo që mbaj në dorën time të djathtë?".</para>
  <para style="p"><verse number="21" style="v"/>"Mbaji mend këto gjëra, o Jakob, o Izrael, sepse ti je shërbëtori im; unë të kam formuar, ti je shërbëtori im; o Izrael, nuk do të të harroj.</para>
  <para style="p"><verse number="22" style="v"/>I fshiva shkeljet e tua si një re e dendur, dhe mëkatet e tua si një mjegullinë; kthehu tek unë, sepse unë të kam çliruar".</para>
  <para style="p"><verse number="23" style="v"/>Ngazëlloni, o qiej, sepse Zoti ka vepruar. Gëzohuni, o thellësi të tokës. Shpërtheni në britma gëzimi, o male, o pyje, me gjithë drurët tuaj! Sepse Zoti ka çliruar Jakobin dhe ka shfaqur lavdinë e tij në Izrael.</para>
  <para style="p"><verse number="24" style="v"/>Kështu thotë Zoti, Çliruesi yt, ai që të ka formuar që në bark të nënës: "Unë jam Zoti që kam bërë tërë gjërat, që i vetëm, kam shpalosur qiejt dhe kam shtrirë tokën; kush ishte me mua?</para>
  <para style="p"><verse number="25" style="v"/>Unë i bëj të kota parashikimet e gënjeshtarëve dhe i bëj shortarët pa mend; unë bëj që të sprapsen njerëzit e urtë dhe e kthej dijen e tyre në marrëzi.</para>
  <para style="p"><verse number="26" style="v"/>Vërtetoj fjalën e shërbëtorit tim dhe i jap sukses këshillës së lajmëtarëve të mi; unë i them Jeruzalemit: "Do të kesh banorë", dhe qyteteve të Judës: "Do t'ju rindërtojnë", dhe unë do të rindërtoj gërmadhat e tyre.</para>
  <para style="p"><verse number="27" style="v"/>Unë i them humnerës: "Thahu!"; dhe unë do të thaj lumenjtë e tu.</para>
  <para style="p"><verse number="28" style="v"/>Them për Kirin: "Ai është bariu im!" dhe do të çojë në vend tërë dëshirat e mia, duke i thënë Jeruzalemit: "Do të rindërtohesh!", dhe tempullit: "Do të jesh i qëndrueshëm!"".</para>
  <chapter number="45" style="c"/>
  <para style="p"><verse number="1" style="v"/>"Kështu i thotë Zoti të vajosurit të tij, Kirit, që unë e mora me dorën e djathtë, që të hedh poshtë para tij kombet: Po, unë do të zgjidh brezat që mbretërit mbajnë në ijë, për të hapur para tij</para>
  <para style="p"><verse number="2" style="v"/>Unë do të ec para teje dhe do të sheshoj vendet e ngritura, do të bëj copë-copë portat prej bronzi dhe do të thyej shufrat prej hekuri.</para>
  <para style="p"><verse number="3" style="v"/>Do të të jap thesaret e territ dhe pasuritë e fshehura në vende të fshehta, me qëllim që ti të njohësh që unë jam Zoti, Perëndia i Izraelit, që të thërret me emër.</para>
  <para style="p"><verse number="4" style="v"/>Për hir të Jakobit, shërbëtorit im, dhe për hir të Izraelit, të zgjedhurit tim, unë të thirra me emër dhe të dhashë një titull nderi megjithëse ti nuk më njihje.</para>
  <para style="p"><verse number="5" style="v"/>Unë jam Zoti dhe nuk ka asnjë tjetër; jashtë meje nuk ka Perëndi. Të kam rrethuar, ndonëse ti nuk më njihje,</para>
  <para style="p"><verse number="6" style="v"/>me qëllim që nga lindja në perëndim të pranohet që nuk ka asnjë Perëndi përveç meje. Unë jam Zoti dhe nuk ka asnjë tjetër.</para>
  <para style="p"><verse number="7" style="v"/>Unë formoj dritën dhe krijoj terrin, sjell mirëqenien dhe krijoj fatkeqësinë. Unë, Zoti, i bëj të gjitha këto gjëra".</para>
  <para style="p"><verse number="8" style="v"/>Pikëloni, o qiej, nga lart dhe retë le të bëjnë të bjerë si shi drejtësia. Le të hapet toka, të prodhojë shpëtimin dhe të bëjë të mbijë njëkohësisht drejtësia. Unë, Zoti, e kam krijuar këtë.</para>
  <para style="p"><verse number="9" style="v"/>Mjerë ai që i kundërvihet atij që e ka formuar, një fragment enësh balte me fragmente të tjera të enëve prej balte. A do t'i thotë argjila atij që i jep formë: "Ç'po bën?", a do të thotë vepra jote: "Nuk ka duar?".</para>
  <para style="p"><verse number="10" style="v"/>Mjerë ai që i thotë të atit: "Çfarë po lind?". dhe nënës së tij: "Çfarë po pjell?".</para>
  <para style="p"><verse number="11" style="v"/>Kështu thotë Zoti, i Shenjti i Izraelit dhe ai që e ka formuar: "Për sa u përket gjërave të së ardhmes më bëni pyetje rreth bijve të mi dhe më jepni urdhra rreth veprës së duarve të mia?</para>
  <para style="p"><verse number="12" style="v"/>Por unë kam bërë tokën dhe kam krijuar njeriun mbi të; me duart e mia kam shpalosur qiejt dhe komandoj tërë ushtrinë e tyre.</para>
  <para style="p"><verse number="13" style="v"/>Unë e ngjalla atë në drejtësinë time dhe do të sheshoj tërë rrugët e tij; ai do të rindërtojë qytetin tim dhe do t'i kthejë të lirë të mërguarit e mi pa paguar shpengim dhe pa bërë dhurata", thotë Zoti i ushtrive.</para>
  <para style="p"><verse number="14" style="v"/>Kështu thotë Zoti: "Fryti i mundimeve të Egjiptit dhe mallrat e Etiopisë dhe të sabenjve, njerëz me shtat të lartë, do të të kalojnë ty dhe do të të përkasin ty; ata do të ecin pas teje, të lidhur me zinxhirë; do të bien përmbys para teje dhe do të të luten fort, duke thënë: "Me siguri Perëndia është te ti dhe nuk ka asnjë tjetër; nuk ka Perëndi tjetër"".</para>
  <para style="p"><verse number="15" style="v"/>Në të vërtetë ti je një Perëndi që fshihesh, o Perëndi i Izraelit, o Shpëtimtar.</para>
  <para style="p"><verse number="16" style="v"/>Do të mbeten të gjithë të turpëruar dhe të hutuar, po, do të ikin të gjithë bashkë, të mbuluar me turp, sajuesit e idhujve.</para>
  <para style="p"><verse number="17" style="v"/>Por Izraeli do të shpëtohet nga Zoti me një shpëtim të përjetshëm; ju nuk do të turpëroheni ose të hutoheni kurrë më përjetë.</para>
  <para style="p"><verse number="18" style="v"/>Sepse kështu thotë Zoti që ka krijuar qiejt, ai, Perëndia që ka formuar tokën dhe e ka bërë; ai e ka vendosur, nuk e ka krijuar pa trajtë, por e ka formuar që të banohej: "Unë jam Zoti dhe nuk ka asnjë tjetër.</para>
  <para style="p"><verse number="19" style="v"/>Unë nuk kam folur fshehtas në një cep të errët të dheut; nuk u kam thënë pasardhësve të Jakobit: "Më kërkoni kot". Unë, Zoti, them atë që është e drejtë dhe deklaroj gjërat që janë të vërteta.</para>
  <para style="p"><verse number="20" style="v"/>Mblidhuni dhe ejani, afrohuni bashkë, ju që keni shpëtuar nga kombet! Nuk kanë mend ata që mbajnë një shëmbëlltyrë prej drurit të gdhendur prej tyre dhe i luten një perëndi që nuk mund të shpëtojë.</para>
  <para style="p"><verse number="21" style="v"/>Shpalleni dhe paraqitni arsyetimet tuaja, po, le të këshillohen edhe bashkë. Kush e ka shpallur këtë që në kohët e lashta dhe e ka parashikuar prej një kohe të gjatë? Vallë, nuk jam unë, Zoti? Nuk ka Perëndi tjetër veç meje, një Perëndi i drejtë, një Shpëtimtar; nuk ka asnjë veç meje.</para>
  <para style="p"><verse number="22" style="v"/>Kthehuni nga unë dhe do të shpëtoni, ju mbarë skaje të tokës. Sepse unë jam Perëndia dhe nuk ka asnjë tjetër.</para>
  <para style="p"><verse number="23" style="v"/>Jam betuar në veten time, nga goja ime ka dalë një fjalë drejtësie dhe nuk do ta tërheq; çdo gju do të përkulet para meje dhe çdo gjuhë do të betohet për mua.</para>
  <para style="p"><verse number="24" style="v"/>Do të thuhet për mua: "Vetëm tek Zoti kam drejtësi dhe forcë"". Tek ai do të vijnë tërë ata që ishin të ndezur me zemërim kundër tij dhe do të turpërohen.</para>
  <para style="p"><verse number="25" style="v"/>Në Zotin do të shfajësohen dhe do të përlëvdohen gjithë pasardhësit e Izraelit.</para>
  <chapter number="46" style="c"/>
  <para style="p"><verse number="1" style="v"/>Beli ka rënë, Nebo është rrëzuar; idhujt e tyre i kanë çuar tutje me kafshë barre dhe me pela; gjërat që ju transportonit janë ngarkuar si pesha të rënda për kafshët e lodhura.</para>
  <para style="p"><verse number="2" style="v"/>Janë shembur, kanë rënë bashkë; nuk kanë mundur të shpëtojnë ngarkesën, por ata vetë kanë shkuar në robëri.</para>
  <para style="p"><verse number="3" style="v"/>"Dëgjomëni, o shtëpi e Jakobit, dhe tërë mbetja e shtëpisë së Izraelit, që ju kam përkrahur që kur keni lindur, që jeni mbajtur nga unë qysh në bark të nënës;</para>
  <para style="p"><verse number="4" style="v"/>"Deri në pleqërinë tuaj unë do të mbetem po ai, unë do t'ju mbaj derisa të thinjeni. Unë ju kam bërë dhe unë do t'ju përkrah; po, do t'ju mbaj dhe do t'ju shpëtoj".</para>
  <para style="p"><verse number="5" style="v"/>Me cilin doni të më barazoni, me cilin doni të më krahasoni që mund të jemi të njëllojtë?</para>
  <para style="p"><verse number="6" style="v"/>Këta harxhojnë arin e çantës dhe peshojnë argjendin me peshore, paguajnë një argjendar që me to të sajojë një perëndi; pastaj bien përmbys para tij dhe e adhurojnë.</para>
  <para style="p"><verse number="7" style="v"/>E ngarkojnë mbi kurriz dhe e mbartin, e vënë në vendin e tij dhe mbetet atje; nga vendi i tij nuk lëvizet më. Edhe sikur dikush t'i thërrasë atij, ai nuk i përgjigjet as e shpëton nga fatkeqësia e tij.</para>
  <para style="p"><verse number="8" style="v"/>Kujtoni këtë dhe tregohuni burra! Silleni atë ndërmend, o shkelës.</para>
  <para style="p"><verse number="9" style="v"/>Kujtoni gjërat e kaluara të kohëve shumë të vjetra, sepse unë jam Perëndia dhe nuk ka asnjë tjetër; jam Perëndia dhe askush nuk më ngjet mua,</para>
  <para style="p"><verse number="10" style="v"/>që shpall fundin që në fillim, dhe shumë kohë më parë gjërat që ende nuk janë bërë, duke thënë: "Plani im do të realizohet dhe do të bëj gjithçka më pëlqen",</para>
  <para style="p"><verse number="11" style="v"/>duke thirrur nga lindja një zog grabitqar dhe nga një tokë e largët njeriun që do të zbatojë planin tim. Po, kam folur dhe do të bëj që të ndodhë; kam bërë planin dhe do ta realizoj.</para>
  <para style="p"><verse number="12" style="v"/>Dëgjomëni, o zemërkryeneçë, që i jeni larguar drejtësisë.</para>
  <para style="p"><verse number="13" style="v"/>Po e afroj drejtësinë time, ajo nuk është larg; shpëtimi im nuk do të vonojë. Do ta vë shpëtimin te Sioni dhe do t'i tregoj lavdinë time Izraelit".</para>
  <chapter number="47" style="c"/>
  <para style="p"><verse number="1" style="v"/>"Zbrit dhe ulu në pluhur, o e virgjër bijë e Babilonisë. Ulu në tokë, pa fron, o bijë e kaldeasve, sepse nuk do të quajnë më të brishtë dhe të njomë.</para>
  <para style="p"><verse number="2" style="v"/>Vër dorën mbi mokrën dhe bluaj miellin; lëvize velin tënd, ngrije bishtin e fustanit, zbulo këmbën dhe kalo lumenjtë.</para>
  <para style="p"><verse number="3" style="v"/>Lakuriqësia jote do të zbulohet dhe do të shihet gjithashtu turpi yt; do të hakmerrem dhe asnjeri nuk do të ndërhyjë".</para>
  <para style="p"><verse number="4" style="v"/>Shpëtimtari ynë, emri i të cilit është Zoti i ushtrive, është i Shenjti i Izraelit.</para>
  <para style="p"><verse number="5" style="v"/>"Ulu në heshtje dhe shko në terr, o bijë e kaldeasve, sepse nuk do të të quajnë më zonjë të mbretërive.</para>
  <para style="p"><verse number="6" style="v"/>Jam zemëruar me popullin tim, kam përdhosur trashëgiminë time dhe i kam dhënë në pushtetin tënd, por ti nuk ke përdorur për ta kurrfarë mëshire; zgjedhën tënde e ushtrove sidomos mbi të moshuarit,</para>
  <para style="p"><verse number="7" style="v"/>dhe the: "Unë do të jem zonjë përjetë", dhe kështu nuk i vure këto gjëra në zemër dhe nuk more parasysh fundin e gjithë kësaj ngjarjeje.</para>
  <para style="p"><verse number="8" style="v"/>Por tani dëgjo, o epshndjellëse, që banon në një vend të sigurt dhe thua në zemrën tënde: "Unë, dhe asnjë tjetër! Nuk do të mbetem kurrë e ve dhe s'kam për të njohur humbjen e fëmijëve".</para>
  <para style="p"><verse number="9" style="v"/>Por këto dy gjëra do të të ndodhin në një çast, në po atë ditë: humbja e fëmijëve dhe vejëria; do të të bien plotësisht mbi kurriz, për shkak të numrit të madh të magjive të tua dhe për morinë e yshtjeve të tua.</para>
  <para style="p"><verse number="10" style="v"/>Ti kishe besim në djallëzinë tënde dhe thoshe: "Askush nuk më sheh". Dituria jote dhe njohuritë e tua të kanë mashtruar, dhe ti thoshe në zemrën tënde:</para>
  <para style="p"><verse number="11" style="v"/>"Unë dhe askush tjetër". Prandaj do të të vijë një fatkeqësi dhe nuk do të dish se nga të vjen; do të bjerë një fatkeqësi, që nuk do të jesh në gjendje ta shmangësh me asnjë lloj shlyerje; do të bjerë papritmas në trup një shkatërrim, që nuk e ke parashikuar.</para>
  <para style="p"><verse number="12" style="v"/>Rri tani me yshtjet e tua dhe me morinë e magjive të tua me të cilat je lodhur që në rininë tënde. Ndofta do të nxjerrësh prej tyre ndonjë përfitim, ndofta do të arrish të ndjellësh frikë.</para>
  <para style="p"><verse number="13" style="v"/>Je lodhur me turmën e këshilltarëve të tu; le të ngrihen, pra, astrologët, ata që studiojnë yjet dhe bëjnë parashikime çdo muaj dhe le të të shpëtojnë nga gjërat që do të bien në kurriz.</para>
  <para style="p"><verse number="14" style="v"/>Ja, ato do të jenë si kashta; zjarri do t'i përpijë. Nuk do të shpëtojnë veten e tyre nga fuqia e flakës; nuk do të ketë prush për t'u ngrohur, as zjarr para të cilit të ulesh.</para>
  <para style="p"><verse number="15" style="v"/>Kështu do të jenë ata me të cilët je munduar dhe ke dhënë e ke marrë që në rininë tënde. Secili do të rravgojë për llogari të vet, dhe askush nuk do të të shpëtojë".</para>
  <chapter number="48" style="c"/>
  <para style="p"><verse number="1" style="v"/>Dëgjoni këtë, o shtëpi e Jakobit, ju që ju thërrasin me emrin e Izraelit dhe që keni dalë nga burimet e Judës, ju që betoheni për emrin e Zotit dhe që përmendni Perëndinë e Izraelit, por jo me të vërtetë dhe me drejtësi.</para>
  <para style="p"><verse number="2" style="v"/>Duke qenë se quhen me emrin e qytetit të shenjtë dhe mbështeten mbi Perëndinë e Izraelit, emri i të cilit është Zoti i ushtrive;</para>
  <para style="p"><verse number="3" style="v"/>"Unë i shpalla gjërat e kaluara që në fillim; kishin dalë nga goja ime dhe kisha bërë që t'i dëgjonin; pastaj veprova papritmas dhe ato ndodhën.</para>
  <para style="p"><verse number="4" style="v"/>Sepse e dija që ishe kokëfortë, që qafa jote ishte një brez i hekurt dhe balli yt prej bronzi,</para>
  <para style="p"><verse number="5" style="v"/>t'i kam njoftuar që në fillim, bëra që t'i dëgjosh para se të ndodhnin, që të mos kishe për të thënë: "I ka bërë idhulli im, i ka urdhëruar shëmbëlltyra ime e gdhendur dhe shëmbëlltyra ime e shkrirë".</para>
  <para style="p"><verse number="6" style="v"/>Ti e ke dëgjuar dhe e ke parë tërë këtë gjë. A nuk do ta shpallni? Që tani bëj që të dëgjosh gjëra të reja, gjëra të fshehta që ti nuk i njihje.</para>
  <para style="p"><verse number="7" style="v"/>Ato janë krijuar tashti dhe jo që në fillim; para ditës së sotme nuk i kishe dëgjuar dhe kështu nuk mund të thuash: "Ja, unë i dija".</para>
  <para style="p"><verse number="8" style="v"/>Jo, ti as nuk i ke dëgjuar as nuk i ke ditur, as veshi yt nuk ishte i hapur atëherë, sepse e dija që ti do të veproje me pabesi dhe që do të quheshe "rebel" që në bark të nënës.</para>
  <para style="p"><verse number="9" style="v"/>Për hir të emrit tim do ta shtyj për më vonë zemërimin tim, dhe për hir të lavdisë sime do ta frenoj që të mos të të shfaros.</para>
  <para style="p"><verse number="10" style="v"/>Ja, unë të kam rafinuar, por jo si argjendi; të kam provuar në poçen e pikëllimit.</para>
  <para style="p"><verse number="11" style="v"/>Për hir të vetvetes, për hir të vetvetes e bëj këtë; si mund të lë, pra, që të përdhoset emri im? Nuk do t'ia jap lavdinë time asnjë tjetri".</para>
  <para style="p"><verse number="12" style="v"/>"Dëgjomë, o Jakob, dhe Izrael, që unë kam thirrur. Unë jam ai që është; unë jam i pari dhe jam i fundit gjithashtu.</para>
  <para style="p"><verse number="13" style="v"/>Dora ime ka themeluar tokën dhe dora ime e djathtë ka shpalosur qiejt; kur unë i thërras, paraqiten bashkë.</para>
  <para style="p"><verse number="14" style="v"/>Mblidhuni, ju të gjithë, dhe dëgjoni! Kush prej tyre ka shpallur këto gjëra? Ai që Zoti dashuron do të kryejë vullnetin e tij kundër Babilonisë dhe do të ngrejë krahun e tij kundër kaldeasve.</para>
  <para style="p"><verse number="15" style="v"/>Unë, unë i fola, po, unë e thirra, e bëra të vijë dhe do të bëj që veprimi i tij të shkojë mbarë.</para>
  <para style="p"><verse number="16" style="v"/>Afrohuni tek unë, dëgjoni këtë: "Qysh në fillim nuk fola në fshehtësi; kur këto fakte ndodhnin, unë isha atje. Dhe tani Zoti, Zoti, dhe Fryma e tij më kanë dërguar"".</para>
  <para style="p"><verse number="17" style="v"/>Kështu thotë Zoti, Çliruesi yt, i Shenjti i Izraelit: "Unë jam Zoti, Perëndia yt, që të mëson për të mirën tënde, që të udhëheq nëpër rrugën që duhet të ndjekësh.</para>
  <para style="p"><verse number="18" style="v"/>Ah, sikur t'u kishe kushtuar kujdes urdhërimeve të mia! Paqja jote do të ishte si një lumë dhe drejtësia jote si valët e detit.</para>
  <para style="p"><verse number="19" style="v"/>Trashëgimia jote do të ishte si rëra dhe ata që kanë lindur nga të përbrendshmet e tua do të ishin të pallogaritshëm si kokrrizat e saj; emri i tij nuk do të fshihej as do të shkatërrohej para meje".</para>
  <para style="p"><verse number="20" style="v"/>Dilni nga Babilonia, ikni nga kaldeasit! Me një zë të gëzuar kumtojeni, shpalleni këtë gjë, përhapeni deri në skajet e tokës. Thoni: "Zoti ka çliruar shërbëtorin e tij Jakob".</para>
  <para style="p"><verse number="21" style="v"/>Ata nuk patën etje kur i çoi nëpër shkretëtirë. Ai bëri që të burojë për ta ujë nga shkëmbi; e çau shkëmbin dhe dolën ujërat.</para>
  <para style="p"><verse number="22" style="v"/>"Nuk ka paqe për të pabesët", thotë Zoti.</para>
  <chapter number="49" style="c"/>
  <para style="p"><verse number="1" style="v"/>Ishuj, dëgjomëni, dhe kushtojini kujdes, o popuj të largët. Zoti më ka thirrur që kur isha në bark të nënës, ka përmendur emrin tim që kur isha në të përbrendshmet e nënës sime.</para>
  <para style="p"><verse number="2" style="v"/>Ma bëri gojën si një shpatë të mprehtë, më ka fshehur në hijen e dorës së tij, më ka dhënë një shigjetë me majë, më ka futur në kukurën e tij.</para>
  <para style="p"><verse number="3" style="v"/>Më ka thënë: "Ti je shërbëtori im, Izrael, në të cilin do të përlëvdohem".</para>
  <para style="p"><verse number="4" style="v"/>Por unë thosha: "Më kot jam lodhur; për hiç gjë dhe pa dobi kam harxhuar forcën time; por me siguri e drejta ime është pranë Zotit dhe shpërblimi im pranë Perëndisë tim".</para>
  <para style="p"><verse number="5" style="v"/>Dhe tani thotë Zoti që më ka formuar që në bark të nënës që të jem shërbëtori i tij, që t'i sjell atij përsëri Jakobin dhe që të mbledh rreth tij Izraelin (unë jam i nderuar në sytë e Zotit dhe Perëndia im është forca ime).</para>
  <para style="p"><verse number="6" style="v"/>Ai thotë: "Është tepër pak që ti të jesh shërbëtori im për të lartuar përsëri fiset e Jakobit dhe për të kthyer ata që kanë shpëtuar nga Izraeli. Të kam vendosur si dritën e kombeve, me qëllim që të jesh Shpëtimi im deri në skajet e tokës".</para>
  <para style="p"><verse number="7" style="v"/>Kështu i thotë Zoti, Çliruesi i Izraelit, i Shenjti i tij, atij që përbuzet nga njerëzit, që urrehet nga kombi, shërbëtorit të sundimtarëve: "Mbretërit do të shohin dhe do të ngrihen, princat do të</para>
  <para style="p"><verse number="8" style="v"/>Kështu thotë Zoti: "Në kohën e hirit unë ta kam plotësuar dëshirën dhe në ditën e shpëtimit të kam ndihmuar; do të të ruaj dhe do të të bëj aleancën e popullit, për ta ringjallur vendin, për të të shtënë në dorë trashëgimitë e shkatërruara,</para>
  <para style="p"><verse number="9" style="v"/>për t'u thënë robërve: "Dilni", dhe atyre që janë në terr: "Shfaquni". Ata do të kullosin gjatë rrugëve dhe në të gjitha lartësitë e braktisura do të kenë kullotat e tyre.</para>
  <para style="p"><verse number="10" style="v"/>Nuk do të kenë as uri as etje, nuk do të goditen më as nga vapa as nga dielli, sepse ai që ka mëshirë për ta do t'i udhëheqë dhe do t'i çojë te burimet e ujit.</para>
  <para style="p"><verse number="11" style="v"/>Do t'i ndryshoj tërë malet e mia në rrugë, dhe rrugët e mia kryesore do të ngrihen.</para>
  <para style="p"><verse number="12" style="v"/>Ja, këta vijnë nga larg; ja, ata nga veriu dhe nga lindja, dhe ata nga vendi i Sinimit".</para>
  <para style="p"><verse number="13" style="v"/>Ngazëlloni, o qiej, gëzohu, o tokë, dhe lëshoni britma gëzimi, o male, sepse Zoti ngushëllon popullin e tij dhe i vjen keq për të pikëlluarit e tij.</para>
  <para style="p"><verse number="14" style="v"/>Por Sioni ka thënë: "Zoti më ka braktisur, Zoti më ka harruar".</para>
  <para style="p"><verse number="15" style="v"/>"A mundet një grua të harrojë foshnjën e gjirit dhe të mos i vijë keq për fëmijën e barkut të saj? Edhe sikur ato të të harrojnë, unë nuk do të harroj.</para>
  <para style="p"><verse number="16" style="v"/>Ja, unë të kam gdhendur mbi pëllëmbët e duarve të mia; muret e tua më rrinë gjithnjë para syve.</para>
  <para style="p"><verse number="17" style="v"/>Bijtë e tu do të shpejtojnë, shkatërruesit e tu dhe rrënuesit e tu do të largohen prej teje.</para>
  <para style="p"><verse number="18" style="v"/>Ngriji sytë e tu rreth e qark dhe shiko. Të tërë ata po mblidhen dhe po të vijnë. Ashtu siç është e vërtetë që unë jetoj, thotë Zoti, do të vishesh me tërë ata si me një ornament dhe do t'i lidhësh mbi veten tënde, ashtu si bën nusja.</para>
  <para style="p"><verse number="19" style="v"/>Prandaj vendet e tua të shkreta dhe të pikëlluara dhe vendi yt i goditur një herë nga shkatërrimi do të jenë tani tepër të ngushtë për banorët, ndërsa ata që të gllabëronin do të jenë mjaft larg.</para>
  <para style="p"><verse number="20" style="v"/>Fëmijët që do të kesh pas atyre që ke humbur, do të të thonë në vesh: "Ky vend është tepër i ngushtë për mua; bëmë më tepër vend që të mund të vendosem".</para>
  <para style="p"><verse number="21" style="v"/>Atëherë ti do të thuash në zemrën tënde: "Kush i ka pjellë këta? Unë në fakt isha i privuar nga fëmijët e mi, isha shterpë e mërguar dhe e dëbuar sa këtej dhe andej. Këta kush i rriti? Ja, unë kisha mbetur vetëm, dhe këta ku ishin?"".</para>
  <para style="p"><verse number="22" style="v"/>Kështu thotë Zoti, Zoti: "Ja, unë do të ngre dorën time mbi kombet, do të ngre flamurin tim mbi popujt; atëherë do t'i sjellin bijtë e tu në krahë dhe vajzat e tua do t'i sjellin mbi supe.</para>
  <para style="p"><verse number="23" style="v"/>Mbretërit do të jenë baballarët tuaj birësues dhe mbretëreshat e tyre do të jenë tajat tuaja; ata do të bien përmbys para teje me fytyrën përtokë dhe do të lëpijnë pluhurin e këmbëve të tua; kështu do të mësosh që unë jam Zoti dhe ata që shpresojnë tek unë nuk do të turpërohen.</para>
  <para style="p"><verse number="24" style="v"/>A do të mund t'i shkëputet vallë preja të fuqishmit apo të çlirohet i burgosuri që është i drejtë?".</para>
  <para style="p"><verse number="25" style="v"/>Po, kështu thotë Zoti: "Edhe i burgosuri do të çohet tutje dhe preja e tiranit do të shpëtohet. Unë vetë do të luftoj me atë që lufton me ty dhe do të shpëtoj bijtë e tu.</para>
  <para style="p"><verse number="26" style="v"/>Do të bëj që shtypësit e tu të hanë mishin e vet, dhe do të dehen me gjakun e vet si të ishte musht. Atëherë çdo mish do të pranojë që unë, Zoti, jam Shpëtimtari yt, Çliruesi yt, i Fuqishmi i Jakobit".</para>
  <chapter number="50" style="c"/>
  <para style="p"><verse number="1" style="v"/>Kështu thotë Zoti: "Ku është letra e shkurorëzimit e nënës tuaj me të cilën unë e ndava? Ose te cili nga huadhënësit e mi ju shita? Ja, ju jeni shitur për shkak të paudhësive tuaja dhe nënën tuaj është ndarë për shkak të shkeljeve tuaja.</para>
  <para style="p"><verse number="2" style="v"/>Kur erdha, pse s'kishte njeri? Pse, kur thirra, askush nuk u përgjigj? Është me të vërtetë dora ime tepër e shkurtër për të shpëtuar apo nuk paskam forcën për të çliruar? Ja, me kërcënimin tim po thaj detin dhe i kthej lumenjtë në shkretëtirë; peshku i tyre po qelbet për mungesë uji dhe po ngordh nga etja.</para>
  <para style="p"><verse number="3" style="v"/>Unë i vesh qiejt me të zeza dhe u jap atyre një grathore për mbulesë".</para>
  <para style="p"><verse number="4" style="v"/>Zoti, Zoti, më ka dhënë gjuhën e dishepujve që të mund ta mbaj me fjalë të lodhurin; ai më zgjon çdo mëngjes; zgjon veshin tim, që unë të dëgjoj si veprojnë dishepujt.</para>
  <para style="p"><verse number="5" style="v"/>Zoti, Zoti, më ka hapur veshin dhe unë nuk kam qenë rebel, as jam tërhequr prapa.</para>
  <para style="p"><verse number="6" style="v"/>I paraqita kurrizin tim atij që më rrihte dhe faqet e mia atij që më shkulte mjekrën; nuk ia fsheha fytyrën time poshtërimit dhe të pështyrave.</para>
  <para style="p"><verse number="7" style="v"/>Por Zoti, Zoti, më ka ndihmuar, prandaj nuk qeshë hutuar; për këtë arsye e bëra fytyrën time si një strall dhe e di që nuk do të turpërohem.</para>
  <para style="p"><verse number="8" style="v"/>Është afër ai që më justifikon; kush do të më kundërshtojë mua? Le të paraqitemi bashkë. Kush është kundërshtari im? Le të më afrohet mua.</para>
  <para style="p"><verse number="9" style="v"/>Ja, Zoti, Zoti, do të më ndihmojë; kush është ai që do të më dënojë? Ja, të gjithë ata do të konsumohen si një palë rroba, tenja do t'i brejë".</para>
  <para style="p"><verse number="10" style="v"/>Kush prej jush ka frikë nga Zoti dhe dëgjon zërin e shërbëtorit të tij? Kush ecën në terr pa asnjë dritë, le të ketë besim në emrin e Zotit dhe të mbështetet te Perëndia i tij!</para>
  <para style="p"><verse number="11" style="v"/>Ja, ju të gjithë që ndizni një zjarr, që rrethoheni me ura zjarri, shkoni në flakët e zjarrit tuaj dhe midis urave që keni ndezur! Nga dora ime do të keni këtë: ju do të lëngoni në vuajtje.</para>
  <chapter number="51" style="c"/>
  <para style="p"><verse number="1" style="v"/>Dëgjomëni, ju që ndiqni drejtësinë dhe kërkoni Zotin! Shikoni shkëmbin nga i cili jeni prerë dhe gropën e zgafelles prej së cilës keni dalë.</para>
  <para style="p"><verse number="2" style="v"/>Shikoni Abrahamin, atin tuaj, dhe Sarën që ju ka lindur, sepse e thirra kur ishte vetëm. E bekova dhe e shumova.</para>
  <para style="p"><verse number="3" style="v"/>Në fakt Zoti do të ngushëllojë Sionin, do ta ngushëllojë për të gjitha shkatërrimet e tij, do ta bëjë shkretëtirën e tij si Edenin dhe vetminë e tij si kopshtin e Zotit. Do të gjejnë në të gëzim dhe hare, falënderim dhe tinguj këngësh.</para>
  <para style="p"><verse number="4" style="v"/>Kushtomë kujdes, o populli im, dëgjomë, o kombi im, sepse nga unë do të vijë ligji dhe unë do të vendos të drejtën time si dritë e popujve.</para>
  <para style="p"><verse number="5" style="v"/>Drejtësia ime është e afërt, shpëtimi im do të shfaqet dhe krahët e mi do të gjykojnë popujt; ishujt do të kenë shpresë tek unë dhe do të kenë besim në krahun tim.</para>
  <para style="p"><verse number="6" style="v"/>Çoni sytë tuaj drejt qiellit dhe shikoni tokën që ndodhet poshtë, sepse qiejt do të davariten si tym, toka do të konsumohet si një rrobë dhe po kështu banorët e saj do të vdesin; por shpëtimi im do të vazhdojë përjetë dhe drejtësia ime nuk do të mungojë kurrë.</para>
  <para style="p"><verse number="7" style="v"/>Dëgjomëni, o ju që e njihni drejtësinë, o popull, që ka në zemër ligjin tim. Mos kini frikë turpërimin nga njerëzit, as mos u trembni nga fyerjet e tyre të rënda.</para>
  <para style="p"><verse number="8" style="v"/>Sepse tenja do t'i hajë si një rrobe dhe mola do t'i brejë si leshin, por drejtësia ime do të jetë përjetë dhe shpëtimi im brez pas brezi.</para>
  <para style="p"><verse number="9" style="v"/>Zgjohu, zgjohu, vishu me forcë, o krah i Zotit, zgjohu si në ditët e lashta, ashtu si në brezat që shkuan! A nuk je ti ai që e ke bërë copë-copë Rahabin, që ke prerë kuçedrën?</para>
  <para style="p"><verse number="10" style="v"/>A nuk je ti ai që ke tharë detin, ujërat e humnerës së madhe, që i ke bërë rrugë thellësitë e detit, me qëllim që të çliruarit të kalonin?</para>
  <para style="p"><verse number="11" style="v"/>Kështu të shpenguarit nga Zoti do të kthehen, do të vijnë në Sion me klithma gëzimi dhe një hare e përjetshme do të kurorëzojë kokën e tyre; do të marrin gëzim dhe hare, e dhembja dhe rënkimi do të zhduken.</para>
  <para style="p"><verse number="12" style="v"/>Unë, unë vetë, jam ai që ju ngushëllon; kush je ti që i trembesh njeriut që po vdes dhe birit të njeriut të caktuar të jetë si bari?</para>
  <para style="p"><verse number="13" style="v"/>Ti ke harruar Zotin që të ka bërë, që ka shpalosur qiejt dhe ka hedhur themelet e tokës. Ti kishe gjithnjë frikë, tërë ditën përpara tërbimit të shtypësit; kur ai përgatitej të të shkatërronte. Por ku është tani tërbimi i shtypësit?</para>
  <para style="p"><verse number="14" style="v"/>I mërguari në robëri do të çlirohet së shpejti, nuk do të vdesë në gropë as nuk do t'i mungojë buka.</para>
  <para style="p"><verse number="15" style="v"/>Sepse unë jam Zoti, Perëndia yt, që tund detin dhe bën të gjëmojnë valët; emri i tij është Zoti i ushtrive.</para>
  <para style="p"><verse number="16" style="v"/>Unë i vura fjalët e mia në gojën tënde dhe të mbulova me hijen e dorës sime për të vendosur qiejt dhe për të hedhur themelet e tokës, dhe për t'i thënë Sionit: "Ti je populli im".</para>
  <para style="p"><verse number="17" style="v"/>Rizgjohu, rizgjohu, çohu, o Jeruzalem, që ke pirë nga dora e Zotit kupën e zemërimit të tij, që ke pirë llumin e kupës së hutimit derisa e kullove krejt.</para>
  <para style="p"><verse number="18" style="v"/>Midis gjithë bijve që ka pjellë nuk ka asnjë që ta udhëheqë; midis gjithë bijve që ka rritur nuk ka asnjë që ta marrë prej dore.</para>
  <para style="p"><verse number="19" style="v"/>Këto dy gjëra të kanë ndodhur, kujt do t'i vijë keq për ty? Pikëllim dhe shkatërrim, uri dhe shpatë, kush do të ngushëllojë?</para>
  <para style="p"><verse number="20" style="v"/>Djemtë e tu ligështoheshin, qëndronin në krye të të gjitha rrugëve si një antilopë e zënë në rrjetë, plot me zemërimin e Zotit, me kërcënimin e Perëndisë tënd.</para>
  <para style="p"><verse number="21" style="v"/>Prandaj tani dëgjo këtë, o e pikëlluar dhe e dehur, por jo nga vera.</para>
  <para style="p"><verse number="22" style="v"/>Kështu thotë Zoti yt, Zoti, Perëndia yt, që mbron çështjen e popullit të tij: "Ja, unë po të heq nga dora kupën e hutimit, llumin e kupës së zemërimit tim; ti nuk do ta pish më.</para>
  <para style="p"><verse number="23" style="v"/>Do ta vë përkundrazi në duart e atyre që të hidhëronin dhe të thoshin: "Shtrihu për tokë, që të kalojmë mbi ty", dhe ti e bëje kurrizin tënd një vend, një rrugë për kalimtarët".</para>
  <chapter number="52" style="c"/>
  <para style="p"><verse number="1" style="v"/>Rizgjohu, rizgjohu, rivishu me forcën tënde, o Sion; vish rrobat e tua të mrekullueshme, o Jeruzalem, qytet i shenjtë! Sepse nuk do të hyjnë më te ti i parrethpreri dhe i papastri.</para>
  <para style="p"><verse number="2" style="v"/>Shkunde pluhurin që ke në kurriz, çohu dhe ulu ndenjur, o Jeruzalem; zgjidhi zinxhirët që ke në qafë, o bijë e Sionit, që je në robëri!</para>
  <para style="p"><verse number="3" style="v"/>Sepse kështu thotë Zoti: "Ju kanë shitur për asgjë dhe do të shpengoheni pa para".</para>
  <para style="p"><verse number="4" style="v"/>Sepse kështu thotë Zoti, Zoti: "Populli im zbriti së lashti në Egjipt për të banuar; pastaj Asiri e shtypi pa shkak.</para>
  <para style="p"><verse number="5" style="v"/>Dhe tani çfarë po bëj unë këtu?", thotë Zoti, "ndërsa popullin tim e kanë hequr larg për asgjë? Ata që e sundojnë, bëjnë që ai të rënkojë", thotë Zoti, "dhe emri im shahet vazhdimisht tërë ditën.</para>
  <para style="p"><verse number="6" style="v"/>Prandaj populli im do të njohë emrin tim, prandaj do të kuptojë atë ditë që jam unë që kam folur: "Ja ku jam!"".</para>
  <para style="p"><verse number="7" style="v"/>Sa të bukura janë mbi malet këmbët e lajmëtarit që sjell lajme të mira që njofton paqen, që sjell lajme të bukura mbi gjëra të mira, që shpall shpëtimin, që i thotë Sionit: "Perëndia yt mbretëron!".</para>
  <para style="p"><verse number="8" style="v"/>Dëgjo! Rojet e tua ngrenë zërin dhe lëshojnë bashkë britma gëzimi, sepse shohin me sytë e tyre Zotin që kthehet në Sion.</para>
  <para style="p"><verse number="9" style="v"/>Shpërtheni bashkë në britma gëzimi, o rrënoja të Jeruzalemit, sepse Zoti ngushëllon popullin e tij dhe çliron Jeruzalemin.</para>
  <para style="p"><verse number="10" style="v"/>Zoti ka zhveshur krahun e tij të shenjtë para syve të të gjitha kombeve; të gjitha skajet e tokës do të shohin shpëtimin e Perëndisë tonë.</para>
  <para style="p"><verse number="11" style="v"/>Ikni, ikni, dilni andej, mos prekni asgjë të papastër! Dilni nga ambienti i saj, pastrohuni, ju që mbani vazot e Zotit!</para>
  <para style="p"><verse number="12" style="v"/>Sepse ju nuk do të niseni me nxitim dhe nuk do të shkoni me turr, sepse Zoti do të ecë para jush, Perëndia i Izraelit do të jetë praparoja juaj.</para>
  <para style="p"><verse number="13" style="v"/>Ja, shërbëtori im do të begatohet, do të ngrihet dhe do të lartësohet shumë.</para>
  <para style="p"><verse number="14" style="v"/>Duke qenë se shumë veta u çuditën me ty, sepse pamja e tij ishte e shfytyruar më tepër se e çdo njeriu tjetër dhe fytyra e tij ishte ndryshe nga ajo e bijve të njeriut,</para>
  <para style="p"><verse number="15" style="v"/>kështu ai do të spërkasë shumë kombe; mbretërit do të mbyllin gojën para tij, sepse do të shohin çfarë nuk u ishte treguar kurrë atyre dhe do të kuptojnë ato që nuk kishin dëgjuar.</para>
  <chapter number="53" style="c"/>
  <para style="p"><verse number="1" style="v"/>Kush i ka besuar predikimit tonë dhe kujt iu shfaq krahu i Zotit?</para>
  <para style="p"><verse number="2" style="v"/>Ai erdhi lart para tij si një degëz, si një rrënjë nga një tokë e thatë. Nuk kishte figurë as bukuri për të tërhequr shikimin tonë, as paraqitje që ne ta dëshironim.</para>
  <para style="p"><verse number="3" style="v"/>I përçmuar dhe i hedhur poshtë nga njerëzit, njeri i dhembjeve, njohës i vuajtjes, i ngjashëm me dikë para të cilit fshihet faqja, ishte përçmuar, dhe ne nuk e çmuam aspak.</para>
  <para style="p"><verse number="4" style="v"/>Megjithatë ai mbante sëmundjet tona dhe kishte marrë përsipër dhembjet tona; por ne e konsideronim të goditur, të rrahur nga Perëndia dhe të përulur.</para>
  <para style="p"><verse number="5" style="v"/>Por ai u tejshpua për shkak të shkeljeve tona, u shtyp për paudhësitë tona; ndëshkimi për të cilin kemi paqen është mbi të, dhe për shkak të vurratave të tij ne jemi shëruar.</para>
  <para style="p"><verse number="6" style="v"/>Ne të gjithë endeshim si dele; secili prej nesh ndiqte rrugën e vet, dhe Zoti bëri që të bjerë mbi të paudhësia e ne të gjithëve.</para>
  <para style="p"><verse number="7" style="v"/>I keqtrajtuar dhe i përulur, nuk e hapi gojën. Si një qengj që e çojnë në thertore, si një dele e heshtur përpara atyre që i qethin nuk e hapi gojën.</para>
  <para style="p"><verse number="8" style="v"/>U çua larg nga shtypja dhe nga gjykimi; dhe nga brezi i tij kush mendoi se ai ishte larguar nga toka e të gjallëve dhe ishte goditur për shkak të shkeljeve të popullit tim?</para>
  <para style="p"><verse number="9" style="v"/>Kishin caktuar ta varrosnin bashkë me të pabesët, po kur vdiq e vunë me të pasurin, sepse nuk kishte kryer asnjë dhunë dhe nuk kishte pasur asnjë mashtrim në gojën e tij.</para>
  <para style="p"><verse number="10" style="v"/>Por i pëlqeu Zotit ta rrihte dhe ta bënte të vuante. Duke ofruar jetën e tij si flijim për mëkatin, ai do të shikojë pasardhës, do të zgjasë ditët e tij, dhe vullneti i Zotit do të ketë mbarësi në duart e tij.</para>
  <para style="p"><verse number="11" style="v"/>Ai do të shikojë frytin e mundimit të shpirtit të tij dhe do të jetë i kënaqur; me anë të diturisë së tij, i drejti, shërbëtori im, do të bëjë të drejtë shumë veta, sepse do të marrë përsipër paudhësitë e tyre.</para>
  <para style="p"><verse number="12" style="v"/>Prandaj do t'i jap pjesën e tij midis të mëdhenjve, dhe ai do ta ndajë plaçkën me të fuqishmit, sepse e ka përkushtuar jetën e tij deri në vdekje dhe u përfshi midis keqbërësve; ai ka mbajtur mëkatin e shumë vetave dhe ka ndërhyrë në favor të shkelësve.</para>
  <chapter number="54" style="c"/>
  <para style="p"><verse number="1" style="v"/>Ngazëllo, o shterpë, që nuk lindje; shpërthe në britma të larta gëzimi, ti që nuk provoje dhembjet e lindjes! Sepse fëmijët e së shkretës do të jenë më të shumtë se fëmijët e gruas së martuar, thotë Zoti.</para>
  <para style="p"><verse number="2" style="v"/>Zgjero vendin e çadrës sate dhe fletët e banesave të tua le të shtrihen pa kursim; zgjati litarët e tu dhe përforco kunjat e tu,</para>
  <para style="p"><verse number="3" style="v"/>sepse do të shtrihesh në të djathtë dhe në të majtë; pasardhësit e tu do të zotërojnë kombet dhe do të popullojnë qytetet e shkretuara.</para>
  <para style="p"><verse number="4" style="v"/>Mos u frikëso, sepse nuk do të ngatërrohesh; mos ki turp, sepse nuk do të skuqesh; do të harrosh madje turpin e rinisë sate dhe nuk do ta kujtosh më çnderimin e vejërisë sate.</para>
  <para style="p"><verse number="5" style="v"/>Sepse krijuesi yt është dhëndri yt; emri i tij është Zoti i ushtrive; Çliruesi yt është i Shenjti i Izraelit, i quajtur Perëndi i tërë tokës.</para>
  <para style="p"><verse number="6" style="v"/>Sepse Zoti të ka thirrur si një grua të braktisur dhe të pikëlluar në frymën e saj, si nusja e rinisë që është përzënë, thotë Perëndia yt.</para>
  <para style="p"><verse number="7" style="v"/>Të kam braktisur për një çast të shkurtër, por me dhembshuri të pamasë do të të mbledh.</para>
  <para style="p"><verse number="8" style="v"/>Në një shpërthim zemërimi të kam fshehur për një çast fytyrën time, por me një dashuri të përjetshme do të kem dhembshuri për ty, thotë Zoti, Çliruesi yt.</para>
  <para style="p"><verse number="9" style="v"/>Për mua ky do të jetë një fakt si ujërat e Noeut; ashtu siç u betova që ujërat e Noeut nuk do të mbulonin më tokën, kështu betohem që nuk do të zemërohem më me ty dhe nuk do të të kërcënoj më.</para>
  <para style="p"><verse number="10" style="v"/>Edhe sikur malet të zhvendoseshin dhe kodrat të luanin nga vendi, dashuria ime nuk do të largohet prej teje as besëlidhja e paqes nuk do të hiqet, thotë Zoti, që ka dhembshuri për ty.</para>
  <para style="p"><verse number="11" style="v"/>O e pikëlluar, e rrahur nga stuhia, e pangushëlluar, unë do të ngallmoj gurët e tu të çmuar në antimon dhe do të të themeloj mbi safirët.</para>
  <para style="p"><verse number="12" style="v"/>Do t'i bëjë bedenat e tu prej rubinësh, portat e tua prej xhevahiri dhe tërë rrethimin tënd prej gurësh të çmuar.</para>
  <para style="p"><verse number="13" style="v"/>Tërë bijtë e tu do të mësohen nga Zoti dhe e madhe ka për të qenë paqja e bijve të tu.</para>
  <para style="p"><verse number="14" style="v"/>Ti do të vendosesh ngultas në drejtësi; do të jesh larg nga shtypja, sepse nuk duhet të trembesh më edhe nga tmerri, sepse nuk do të të afrohet më ty.</para>
  <para style="p"><verse number="15" style="v"/>Ja, edhe mund të mblidhen kundër teje, por kjo nuk do të jetë nga ana ime. Cilido që do të mblidhet kundër teje, do të rrëzohet para teje.</para>
  <para style="p"><verse number="16" style="v"/>Ja, unë kam krijuar kovaçin që i fryn prushit të zjarrit dhe nxjerr prej tij një vegël për punën e tij, dhe kam krijuar shkatërruesin për të prishur.</para>
  <para style="p"><verse number="17" style="v"/>Asnjë armë e sajuar kundër teje nuk do të ketë sukses, dhe çdo gjuhë që do të ngrihet të gjykojë kundër teje, ti do ta dënosh. Kjo është trashëgimia e shërbëtorëve të Zotit dhe drejtësia e tyre vjen nga unë", thotë Zoti.</para>
  <chapter number="55" style="c"/>
  <para style="p"><verse number="1" style="v"/>"O ju të gjithë që keni etje, ejani tek ujërat, dhe ju që nuk keni para ejani, blini dhe hani! Ejani, blini pa para dhe pa paguar verë dhe qumësht!</para>
  <para style="p"><verse number="2" style="v"/>Pse shpenzoni para për atë që nuk është bukë dhe fryt i mundit tuaj, për atë që nuk të ngop? Dëgjomëni me kujdes dhe do të hani atë që është e mirë, dhe shpirti juaj do të shijojë ushqime të shijshme.</para>
  <para style="p"><verse number="3" style="v"/>Vini veshin dhe ejani tek unë, dëgjoni dhe shpirti juaj do të jetojë; dhe unë do të bëj me ju një besëlidhje të përjetshme, sipas hirit të qëndrueshëm që i premtova Davidit.</para>
  <para style="p"><verse number="4" style="v"/>Ja, unë ia dhashë si dëshmitar popujve, si princ dhe komandant të popujve.</para>
  <para style="p"><verse number="5" style="v"/>Ja, ti do të thërrasësh një komb që nuk e njeh, dhe një komb që nuk të njeh do të vrapojë te ti, për shkak të Zotit, Perëndisë tënd, dhe të Shenjtit të Izraelit, sepse ai të ka përlëvduar".</para>
  <para style="p"><verse number="6" style="v"/>Kërkoni Zotin ndërsa mund të gjendet, e thirrni ndërsa është afër.</para>
  <para style="p"><verse number="7" style="v"/>I pabesi le ta lërë rrugën e tij dhe njeriu i padrejtë mendimet e tij, dhe le të kthehet tek Zoti që të ketë dhembshuri për të, tek Perëndia ynë që fal bujarisht.</para>
  <para style="p"><verse number="8" style="v"/>"Duke qenë se mendimet e mia nuk janë mendimet tuaja, dhe as rrugët tuaja nuk janë rrugët e mia", thotë Zoti.</para>
  <para style="p"><verse number="9" style="v"/>"Ashtu si qiejt janë më të lartë se toka, kështu edhe rrugët e mia janë më të larta se rrugët tuaja dhe mendimet e mia janë më të larta se mendimet tuaja.</para>
  <para style="p"><verse number="10" style="v"/>Ashtu si shiu dhe bora zbresin nga qielli dhe nuk kthehen prapa pa vaditur tokën, pa e bërë pjellore, pa bërë që të mbijë në mënyrë që ai që do të mbjellë të marrë farën dhe të sigurojë bukën për të ngrënë,</para>
  <para style="p"><verse number="11" style="v"/>Kështu do të jetë fjala ime e dalë nga goja ime; ajo nuk do të më kthehet bosh mua, pa kryer atë që dëshiroj dhe pa realizuar plotësisht atë për të cilën e dërgova.</para>
  <para style="p"><verse number="12" style="v"/>Sepse ju do të niseni me gëzim dhe do t'ju kthejnë në paqe. Malet dhe kodrat do të shpërthejnë në britma gëzimi përpara jush dhe tërë drurët e fushave do të duartrokasin.</para>
  <para style="p"><verse number="13" style="v"/>Në vend të ferrave do të rritet selvia, në vend të hithrave do të rritet mërsina; kjo do të jetë për Zotin një titull lavdie, një shenjë e përjetshme që nuk do të shkatërrohet".</para>
  <chapter number="56" style="c"/>
  <para style="p"><verse number="1" style="v"/>Kështu thotë Zoti: "Respektoni të drejtën dhe zbatoni drejtësinë, sepse shpëtimi im është duke ardhur dhe drejtësia ime do të shfaqet.</para>
  <para style="p"><verse number="2" style="v"/>Lum njeriu që vepron kështu dhe biri i njeriut që i përmbahet kësaj, që respekton të shtunën pa e përdhosur dhe që e përmban dorën e tij nga kryerja e çfarëdo veprimi të keq".</para>
  <para style="p"><verse number="3" style="v"/>Të mos thotë biri i të huajit që është bashkuar me Zotin: "Zoti me siguri më ka përjashtuar nga populli i tij". Dhe të mos thotë eunuku: "Ja, unë jam një dru i thatë".</para>
  <para style="p"><verse number="4" style="v"/>Sepse kështu thotë Zoti: "Eunukët që respektojnë të shtunat e mia, që zgjedhin atë që më pëlqen mua dhe që i përmbahen me vendosmëri besëlidhjes sime,</para>
  <para style="p"><verse number="5" style="v"/>do t'u jap atyre në shtëpinë time dhe brenda mureve të mia një vend dhe një emër, që do të vlejë më tepër nga ai i bijve dhe i bijave; do t'u jap atyre një emër të përjetshëm që nuk do të fshihet kurrë.</para>
  <para style="p"><verse number="6" style="v"/>Bijtë e të huajve që janë bashkuar me Zotin për t'i shërbyer, për të dashur emrin e Zotit dhe për të qenë shërbëtorë të tij, tërë ata që respektojnë të shtunën pa e përdhosur dhe që i përmbahen me vendosmëri besëlidhjes sime,</para>
  <para style="p"><verse number="7" style="v"/>do t'i çoj në malin tim të shenjtë dhe do t'i mbush me gëzim në shtëpinë time të lutjes; holokaustet e tyre dhe flijimet e tyre do të pëlqehen mbi altarin tim, sepse shtëpia ime do të quhet shtëpi lutjeje për të gjithë popujt".</para>
  <para style="p"><verse number="8" style="v"/>Zoti, Zoti, që i mbledh të shpërndarit e Izraelit, thotë: "Unë do të mbledh rreth tij edhe të tjerë, përveç atyre që kam mbledhur".</para>
  <para style="p"><verse number="9" style="v"/>O ju mbarë, kafshë të fushave, ejani për të ngrënë; ejani, ju mbarë kafshë të pyllit!</para>
  <para style="p"><verse number="10" style="v"/>Rojtarët e tyre janë të verbër, janë të gjithë të paditur, janë të gjithë qen memecë, të paaftë të lehin; shohin ëndrra, rrinë shtrirë, u pëlqen të dremitin.</para>
  <para style="p"><verse number="11" style="v"/>Janë qen llupës, që nuk ngopen kurrë, janë barinj që nuk kuptojnë asgjë; ndjekin të gjithë rrugën e tyre, secili shikon interesin e vet, për llogari të vet.</para>
  <para style="p"><verse number="12" style="v"/>"Ejani", thonë, "do të marr verë dhe do të dehemi me pije dehëse; nesër do të jetë si sot, madje shumë më mirë.</para>
  <chapter number="57" style="c"/>
  <para style="p"><verse number="1" style="v"/>I drejti vdes, por askush nuk kujdeset për të; njerëzit e devotshëm çohen tutje, dhe askush nuk mendon që i drejti është çuar larg përpara së keqes.</para>
  <para style="p"><verse number="2" style="v"/>Ai hyn në paqe; ata që kanë ecur në ndershmëri pushojnë në shtretërit e tyre.</para>
  <para style="p"><verse number="3" style="v"/>Por afrohuni këtu, ju bij të magjistares, pasardhës të shkelësit të kurorës dhe të prostitutës.</para>
  <para style="p"><verse number="4" style="v"/>Me kë po talleni? Kundër kujt e hapni gojën dhe nxirrni jashtë gjuhën? A nuk jeni ju bij të rebelimit, pasardhës të gënjeshtrës,</para>
  <para style="p"><verse number="5" style="v"/>ju, që ndizeni midis lisave poshtë çdo druri të blertë, therni bijtë në luginat, në të çarat e shkëmbinjve?</para>
  <para style="p"><verse number="6" style="v"/>Pjesa jote është midis gurëve të lëmuar të përroit; ata, pikërisht ata janë pjesa jote; mbi ta ke derdhur libacione dhe ke sjellë blatime ushqimesh. A do të mund të gjeja përdëllim në këto gjëra?</para>
  <para style="p"><verse number="7" style="v"/>Ti e ke vënë shtratin tënd mbi një mal të lartë dhe të ngritur, edhe aty ke hipur për të ofruar flijime.</para>
  <para style="p"><verse number="8" style="v"/>I ke vënë simbolet e tu idhujtarë prapa portave dhe pas shtalkave. Larg meje je zbuluar dhe je ngjitur tek ata; ke zgjeruar shtratin tënd dhe ke bërë një besëlidhje me ta, ke pëlqyer shtratin e tyre, duke synuar pushtetin e tyre.</para>
  <para style="p"><verse number="9" style="v"/>Ke shkuar te mbreti me vaj, duke i shumuar parfumet e tua; i dërgove larg lajmëtarët e tu dhe u ule deri në Sheol.</para>
  <para style="p"><verse number="10" style="v"/>Nga shkaku i udhëtimeve të tua të shumta je lodhur, por nuk ke thënë: "Është e kotë". Ke gjetur akoma fuqi në dorën tënde, prandaj nuk e ndjen veten të kapitur.</para>
  <para style="p"><verse number="11" style="v"/>Nga kush ke pasur frikë, nga kush je trembur për të gënjyer, për të mos më kujtuar mua dhe për të mos menduar më për mua? A nuk kam qëndruar në heshtje për një kohë të gjatë? Prandaj nuk ke më frikë nga unë.</para>
  <para style="p"><verse number="12" style="v"/>Unë do të shpall drejtësinë tënde dhe veprat e tua, që nuk do të hyjnë aspak në punë.</para>
  <para style="p"><verse number="13" style="v"/>Kur do të bërtasësh, le të vijë të të shpëtojë turma e idhujve të tu. Era do t'i përlajë të tërë, një frymë do t'i çojë tutje. Por ai që gjen strehë tek unë do të zotërojë vendin dhe do të trashëgojë malin tim të shenjtë.</para>
  <para style="p"><verse number="14" style="v"/>Dhe do të thuhet: "Sheshoni, sheshoni, shtroni rrugën, hiqni pengesat nga rruga e popullit tim!".</para>
  <para style="p"><verse number="15" style="v"/>Sepse kështu thotë i Larti dhe i Madhërishmi që banon përjetësinë dhe emri i të cilit është i "Shenjti": "Unë banoj në vendin e lartë dhe të shenjtë dhe bashkë me atë që është i penduar dhe i përulur nga fryma, për të ngjallur frymën e të përulurve, për të ngjallur frymën e të penduarve.</para>
  <para style="p"><verse number="16" style="v"/>Sepse unë nuk dua të kundërshtoj gjithnjë dhe as të jem i zemëruar përjetë, përndryshe para meje do të ligështoheshin fryma dhe shpirtrat që kam bërë.</para>
  <para style="p"><verse number="17" style="v"/>Për shkak të paudhësisë së lakmisë së tij u zemërova dhe e godita; u fsheha, u indinjova, por ai u largua duke ndjekur rrugën e zemrës së tij.</para>
  <para style="p"><verse number="18" style="v"/>I pashë rrugët e tij, por unë do ta shëroj, do ta udhëheq dhe do t'i jap përsëri ngushëllimet e mia atij dhe të tijve që janë të pikëlluar.</para>
  <para style="p"><verse number="19" style="v"/>Unë krijoj frytin e buzëve. Paqe, paqe atij që është larg dhe atij që është afër", thotë Zoti. "Unë do ta shëroj".</para>
  <para style="p"><verse number="20" style="v"/>Por të pabesët janë si deti i trazuar, që nuk mund të qetësohet dhe ujërat e të cilit vjellin llucë dhe baltë.</para>
  <para style="p"><verse number="21" style="v"/>"Nuk ka paqe për të pabesët", thotë Perëndia im.</para>
  <chapter number="58" style="c"/>
  <para style="p"><verse number="1" style="v"/>"Bërtit sa të mundësh, mos u kurse; ngrije zërin tënd si një bori dhe shpalli popullit tim shkeljet e tij dhe shtëpisë së Jakobit mëkatet e tij.</para>
  <para style="p"><verse number="2" style="v"/>Më kërkojnë çdo ditë dhe dëshirojnë të njohin rrugët e mia, si një komb që zbaton drejtësinë dhe nuk braktis ligjin e Perëndisë së tij; më kërkojnë gjykime të drejta dhe dëshirojnë t'i afrohen Perëndisë.</para>
  <para style="p"><verse number="3" style="v"/>Ata thonë: "Pse kemi agjëruar, dhe ti nuk e ke parë? Pse kemi hidhëruar shpirtrat tanë dhe ti nuk e ke vënë re?". Ja, ditën e agjërimit tuaj ju bëni atë që ju pëlqen dhe i detyroni punëtorët tuaj të kryejnë një punë të rëndë.</para>
  <para style="p"><verse number="4" style="v"/>Ja, ju agjëroni për grindje dhe mosmarrëveshje dhe për të goditur pabesisht me grusht. Duke agjëruar ashtu si bëni sot, nuk bëni që zëri juaj të dëgjohet lart.</para>
  <para style="p"><verse number="5" style="v"/>A është ky agjërimi të cilin e pëlqej, dita në të cilën njeriu pikëllon shpirtin e tij? Të përkulësh kokën si xunkthi dhe të shtrihesh mbi një shtrat prej thesi dhe hiri? A e quan këtë vallë agjërim dhe ditë që i pëlqen Zotit?</para>
  <para style="p"><verse number="6" style="v"/>Agjërimi që më pëlqen a nuk është vallë ky: të thyesh zinxhirët e ligësisë, të zgjidhësh verigat e zgjedhës, t'i lësh të lirë të shtypurit, të dërmosh çdo zgjedhë?</para>
  <para style="p"><verse number="7" style="v"/>A nuk konsiston vallë në ndarjen e bukës sate me atë që ka uri, në sjelljen në shtëpinë tënde të të varfrit pa strehë, në të veshurit e atij që është lakuriq, pa lënë pas dore ata që janë nga gjaku yt?</para>
  <para style="p"><verse number="8" style="v"/>Atëherë drita jote do të shpërthejë si agimi dhe shërimi yt do të mbijë menjëherë, drejtësia jote do të të pararendë dhe lavdia e Zotit do të jetë praparoja jote.</para>
  <para style="p"><verse number="9" style="v"/>Atëherë do të thërrasësh dhe Zoti do të të përgjigjet, do të bërtasësh dhe ai do të thotë: "Ja ku jam!". Në rast se ti heq dorë nga zgjedha, tregimi me gisht dhe të folurit mbrapsht,</para>
  <para style="p"><verse number="10" style="v"/>në rast se plotëson nevojat e të uriturit dhe ngop shpirtin e pikëlluar, atëherë drita jote do të lindë nga terri dhe terri yt do të jetë si mesdita.</para>
  <para style="p"><verse number="11" style="v"/>Zoti do të të udhëheqë vazhdimisht, do të ngopë shpirtin tënd në vendet e thata dhe do t'u japë forcë kockave të tua; ti do të jesh si një kopsht i vaditur dhe si një burim uji, ujërat e të cilit nuk shterojnë.</para>
  <para style="p"><verse number="12" style="v"/>Njerëzit e tu do të rindërtojnë rrënojat e lashta, dhe ti do të ngresh përsëri themelet e shumë brezave të shkuara; kështu do të quhesh riparuesi i të çarave, restauruesi i shtigjeve për të banuar në vend.</para>
  <para style="p"><verse number="13" style="v"/>Në rast se e përmban këmbën që të mos dhunosh të shtunën, në rast se nuk kryen punët e tua gjatë ditës sime të shenjtë, në rast se e quan të shtunën kënaqësi, ditën e shenjtë të Zotit, që meriton</para>
  <para style="p"><verse number="14" style="v"/>do të gjesh kënaqësinë tënde tek Zoti, dhe unë do të të bëjë që të kalërosh mbi lartësitë e tokës dhe do të të jap të hash trashëgiminë e Jakobit, atit tënd, sepse goja e Zotit ka folur".</para>
  <chapter number="59" style="c"/>
  <para style="p"><verse number="1" style="v"/>Ja, dora e Zotit nuk është tepër e shkurtër për të shpëtuar, as veshi i tij nuk është tepër i rënduar për të dëgjuar.</para>
  <para style="p"><verse number="2" style="v"/>Por paudhësitë tuaja kanë shkaktuar një ndarje midis jush dhe Perëndisë tuaj, dhe mëkatet tuaja kanë bërë të fshihet fytyra e tij prej jush, që të mos ju dëgjojë më.</para>
  <para style="p"><verse number="3" style="v"/>Sepse duart tuaja janë ndotur me gjak dhe gishtërinjtë tuaj me paudhësi; buzët tuaja thonë gënjeshtra, gjuha juaj pëshpërit çoroditje.</para>
  <para style="p"><verse number="4" style="v"/>Askush nuk çel padi me drejtësi, askush nuk e mbron me të vërtetën; kanë besim te fjalët boshe dhe thonë gënjeshtrën, mendojnë të keqen dhe pjellin paudhësinë.</para>
  <para style="p"><verse number="5" style="v"/>Bëjnë që të çelin vezët e nepërkës dhe tjerrin rrjeta merimangash; ai që ha nga vezët e tyre vdes, dhe nga veza e shtypur del jashtë një nepërkë.</para>
  <para style="p"><verse number="6" style="v"/>Rrjetat e tyre nuk do të bëhen rroba, as nuk do të mbulohen me atë që kanë bërë. Veprat e tyre janë vepra paudhësie dhe në duart e tyre ka veprime dhune.</para>
  <para style="p"><verse number="7" style="v"/>Këmbët e tyre vrapojnë drejt së keqes dhe shpejtojnë të derdhin gjak të pafaj; mendimet e tyre janë mendime paudhësie; në shtigjet e tyre ka pikëllim dhe shkatërrim.</para>
  <para style="p"><verse number="8" style="v"/>Rrugën e paqes nuk e njohin dhe nuk ka ndershmëri në rrugët e tyre; i bëjnë dredharake shtigjet e tyre dhe secili që ecën nëpër to nuk njeh paqe.</para>
  <para style="p"><verse number="9" style="v"/>Prandaj ndershmëria është larg nesh dhe drejtësia nuk arrin deri te ne; prisnim dritën, por ja që erdhi errësira, prisnim shkëlqimin, por ja që ecim në errësirë.</para>
  <para style="p"><verse number="10" style="v"/>Prekim murin si të verbrit, ecim verbazi sikur të ishim pa sy; pengohemi në mesditë sikur të ishte mugëtirë; në vende të shkretuara jemi si të vdekur.</para>
  <para style="p"><verse number="11" style="v"/>Ne të gjithë ulërijmë si arinj dhe vazhdojmë të rënkojmë si pëllumbesha, presim të vijë ndershmëria, por ajo nuk vjen; shpëtimin, por ai është larg nesh.</para>
  <para style="p"><verse number="12" style="v"/>Sepse shkeljet tona janë shumuar para teje dhe mëkatet tona dëshmojnë kundër nesh, sepse shkeljet tona na rrinë përpara dhe fajet tona i njohim:</para>
  <para style="p"><verse number="13" style="v"/>duke u rebeluar dhe duke mohuar Zotin, duke mos e ndjekur më Perëndinë tonë, duke folur për shtypje dhe kryengritje, duke i dhënë dhe duke murmuritur në zemër fjalë të rreme.</para>
  <para style="p"><verse number="14" style="v"/>Ndershmëria është larguar dhe drejtësia ka mbetur larg, sepse e vërteta nuk ndodhet më në shesh dhe paanësia nuk mund të hyjë në të.</para>
  <para style="p"><verse number="15" style="v"/>Kështu e vërteta është zhdukur, dhe ai që tërhiqet nga e keqja bëhet një pre e lehtë. Zoti e pa këtë dhe i erdhi keq që nuk ka më ndershmëri.</para>
  <para style="p"><verse number="16" style="v"/>Ai e pa që nuk kishte më asnjë dhe u habit që askush nuk ndërhynte; atëherë i erdhi në ndihmë krahu i tij dhe drejtësia e tij e ka mbajtur,</para>
  <para style="p"><verse number="17" style="v"/>ai u veshi me drejtësinë si me një parzmore dhe vuri mbi kryet e tij përkrenaren e shpëtimit, veshi rrobat e hakmarrjes dhe u mbulua me xhelozi si me një mantel.</para>
  <para style="p"><verse number="18" style="v"/>Ai do t'i japë secilit sipas veprave të tij; tërbimin kundërshtarëve të tij, shpagimin armiqve të tij; ishujve do t'u japë shpërblim të plotë.</para>
  <para style="p"><verse number="19" style="v"/>Kështu do të kenë frikë nga emri i Zotit ata nga perëndimi prej lavdisë së tij ata nga lindja; kur kundërshtari do të vijë si një lum i furishëm, Fryma e Zotit do të lartojë kundër tij një flamur.</para>
  <para style="p"><verse number="20" style="v"/>"Një çlirues do të vijë në Sion dhe për ata të kthyerit nga rebelimi i tyre te Jakobi", thotë Zoti.</para>
  <para style="p"><verse number="21" style="v"/>"Sa për mua, kjo është besëlidhja ime me ata", thotë Zoti: "Fryma ime është mbi ty dhe fjalët e mia që vura në gojën tënde nuk do të largohen kurrë nga goja jote as nga goja e pasardhësve të tu, as nga goja e pasardhësve të pasardhësve të tu", thotë Zoti, "tani e përgjithmonë".</para>
  <chapter number="60" style="c"/>
  <para style="p"><verse number="1" style="v"/>"Çohu, shkëlqe, sepse drita jote ka ardhur, dhe lavdia e Zotit u ngrit mbi ty.</para>
  <para style="p"><verse number="2" style="v"/>Sepse ja, terri mbulon tokën dhe një errësirë e dendur mbulon popujt; por mbi ty ngrihet Zoti dhe lavdia e tij duket mbi ty.</para>
  <para style="p"><verse number="3" style="v"/>Kombet do të ecin në dritën tënde dhe mbretërit në shkëlqimin e daljes sate.</para>
  <para style="p"><verse number="4" style="v"/>Ngriji sytë e tu rreth e qark dhe shiko; mblidhen të gjithë dhe vijnë te ti; bijtë e tu do të vijnë nga larg dhe bijat e tua do t'i sjellin në krahë.</para>
  <para style="p"><verse number="5" style="v"/>Atëherë do të shikosh dhe do të jesh i kënaqur, zemra jote do të rrahë fort dhe do të hapet sepse bollëku i detit do të vijë te ti, pasuria e kombeve do të vije tek ti.</para>
  <para style="p"><verse number="6" style="v"/>Një mori devesh do të të mbulojë, gamile të reja të Midianit dhe të Efahut, ato të Shebas do të vijnë të gjitha, duke sjellë ar dhe temjan dhe do të shpallin lëvdimet e Zotit.</para>
  <para style="p"><verse number="7" style="v"/>Të tëra kopetë e Kedarit do të mblidhen pranë teje, deshtë e Nebajothit do të jenë në shërbimin tënd, do të ngjiten mbi altarin tim si një ofertë e pëlqyer, dhe unë do ta bëj të lavdishëm tempullin e lavdisë sime.</para>
  <para style="p"><verse number="8" style="v"/>Kush janë këta që fluturojnë si një re dhe si pëllumba në drejtim të foleve të tyre?</para>
  <para style="p"><verse number="9" style="v"/>Po, ishujt do të kenë shpresa tek unë, me anijet e Tarshishit në radhë të parë, për të sjellë nga larg bijtë e tu me argjendin e tyre dhe arin e tyre, për emrin e Zotit, Perëndisë tënd, dhe të Shenjtit</para>
  <para style="p"><verse number="10" style="v"/>Bijtë e të huajit do të rindërtojnë muret e tua dhe mbretërit e tyre do të vihen në shërbimin tënd, sepse në zemërimin tim të godita, por në dashamirësinë time kisha dhembshuri për ty.</para>
  <para style="p"><verse number="11" style="v"/>Portat e tua do të jenë gjithnjë të hapura, nuk do të mbyllen as ditën as natën, që të mund të futin te ti pasurinë e kombeve me mbretërit e tyre në krye.</para>
  <para style="p"><verse number="12" style="v"/>Sepse kombi dhe mbretëria që nuk do të të shërbejnë do të zhduken, dhe ato kombe do të shkatërrohen plotësisht.</para>
  <para style="p"><verse number="13" style="v"/>Lavdia e Libanit do të vijë te ti, bashkë me selvinë, larshin dhe bredhin, për të zbukuruar vendin e shenjtërores sime, dhe unë do të bëj të lavdishëm vendin ku shkelin këmbët e mia.</para>
  <para style="p"><verse number="14" style="v"/>Edhe bijtë e shtypësve të tu do të vijnë duke u përkulur para teje, dhe të gjithë ata që të kanë përçmuar do të bien përmbys në këmbët e tua dhe do të thërrasin: "qyteti i Zotit", "Sioni i të Shenjtit të Izraelit".</para>
  <para style="p"><verse number="15" style="v"/>Në vend që ty të të braktisin dhe të të urrejnë, aq sa askush nuk kalonte më nga ti, unë do të të bëj një shkëlqim të përjetshëm, gëzimin e shumë brezave.</para>
  <para style="p"><verse number="16" style="v"/>Ti do të thithësh qumështin e kombeve, do të thithësh gjinjtë e mbretërve dhe do të pranosh që unë, Zoti, jam Shpëtimtari yt dhe Çliruesi yt, i Fuqishmi i Jakobit.</para>
  <para style="p"><verse number="17" style="v"/>Në vend të bronzit do të sjell ar, në vend të hekurit do të sjell argjend, në vend të drurit bronz, në vend të gurëve hekur; do të vendos si gjykatësin tënd paqen dhe si kujdestarin tënd drejtësinë.</para>
  <para style="p"><verse number="18" style="v"/>Nuk do të dëgjohet të flitet më për dhunë në vendin tënd, as për shkatërrime dhe rrënoja brenda kufijve të tu; por do t'i quash muret e tua "Shpëtim" dhe portat e tua "Lavdërim".</para>
  <para style="p"><verse number="19" style="v"/>Dielli nuk do të jetë më drita jote gjatë ditës, as hëna nuk do të të ndriçojë më me vezullimin e saj; por Zoti do të jetë drita jote e përjetshme dhe Perëndia yt lavdia jote.</para>
  <para style="p"><verse number="20" style="v"/>Dielli yt nuk do të perëndojë më dhe hëna jote nuk do të tërhiqet më, sepse Zoti do të jetë drita jote e përjetshme dhe ditët e tua të zisë do të marrin fund.</para>
  <para style="p"><verse number="21" style="v"/>Tërë ata të popullit tënd do të jenë të drejtë; ata do të zotërojnë vendin përjetë, farën që unë mbolla, veprën e duarve të mia, për të shfaqur lavdinë time.</para>
  <para style="p"><verse number="22" style="v"/>Më i vogli do të bëhet një mijëshe, minimumi një komb i fuqishëm. Unë, Zoti, do t'i shpejtoj gjërat në kohën e tyre.</para>
  <chapter number="61" style="c"/>
  <para style="p"><verse number="1" style="v"/>Fryma e Zotit, Zoti është mbi mua, sepse Zoti më ka vajosur për t'u dhënë një lajm të mirë të përulurve; më ka dërguar të lidh plagën e atyre që e kanë zemrën të thyer, të shpall çlirimin e atyre</para>
  <para style="p"><verse number="2" style="v"/>të shpall vitin e hirit të Zotit dhe ditën e hakmarrjes të Perëndisë tonë, për të ngushëlluar tërë ata që pikëllohen,</para>
  <para style="p"><verse number="3" style="v"/>për t'u dhënë gëzim atyre që pikëllohen në Sion, për t'u dhënë atyre një diademë në vend të hirit, vajin e gëzimit në vend të zisë, mantelin e lavdërimit në vend të një fryme të ligështuar, me qëllim që të quhen lisa të drejtësisë mbjellja e Zotit, për të paraqitur lavdinë e tij.</para>
  <para style="p"><verse number="4" style="v"/>Ata do të rindërtojnë rrënojat e vjetra, do të rimëkëmbin vendet që janë shkretuar në të kaluarën, do të restaurojnë qytetet e shkretuara dhe të shkatërruara prej shumë brezash.</para>
  <para style="p"><verse number="5" style="v"/>Të huajt do të vijnë të kullosin kopetë tuaja, bijtë e të huajit do të jenë bujqit tuaj dhe vreshtarët tuaj.</para>
  <para style="p"><verse number="6" style="v"/>Por ju do të quheni "priftërinj të Zotit" dhe do të quheni "ministra të Perëndisë tonë". Ju do të gëzoni pasuritë e kombeve, dhe lavdia e tyre do të kalojë te ju.</para>
  <para style="p"><verse number="7" style="v"/>Në vend të turpit tuaj do të keni një nderim të dyfishtë; në vend të hutimit do të ngazëllojnë në trashëgiminë e tyre. Prandaj në vendin e tyre do të zotërojnë dyfishin dhe do të kenë një ngazëllim të përjetshëm.</para>
  <para style="p"><verse number="8" style="v"/>Sepse unë, Zoti, e dua drejtësinë, urrej vjedhjen te holokausti: unë do t'u jap atyre me besnikëri shpërblimin dhe do të bëj me ta një besëlidhje të përjetshme.</para>
  <para style="p"><verse number="9" style="v"/>Pasardhësit e tyre do të jenë të njohur ndër kombet dhe brezi i tyre ndër popuj; tërë ata që do t'i shohin do t'i njohin, sepse ata janë një fis i bekuar nga Zoti.</para>
  <para style="p"><verse number="10" style="v"/>Unë do të gëzohem shumë tek Zoti, shpirti im do të kremtojë Perëndinë tim, sepse më ka veshur me rrobat e shpëtimit, më ka mbuluar me mantelin e drejtësisë, ashtu si një dhëndër që vë një diademë, si një nuse që zbukurohet me xhevahiret e saj.</para>
  <para style="p"><verse number="11" style="v"/>Prandaj, ashtu si toka bën që të rritet bimësia e saj dhe kopshti bën që të mbijë atë që është mbjellë, po kështu Zoti, Zoti, do të bëjë që të mbijë drejtësia dhe lëvdimi përpara tërë kombeve.</para>
  <chapter number="62" style="c"/>
  <para style="p"><verse number="1" style="v"/>Për hir të Sionit unë nuk do të hesht dhe për hir të Jeruzalemit nuk do të gjej prehje derisa drejtësia e saj të mos dalë si agimi dhe shpëtimi i saj si një pishtar flakërues.</para>
  <para style="p"><verse number="2" style="v"/>Atëherë kombet do të shohin drejtësinë tënde dhe tërë mbretërit lavdinë tënde; do të thirresh me një emër të ri, që do ta tregojë goja e Zotit.</para>
  <para style="p"><verse number="3" style="v"/>Do të jesh një kurorë e shkëlqyer në dorën e Zotit, një diademë mbretërore në dorë të Perëndisë tënd.</para>
  <para style="p"><verse number="4" style="v"/>Nuk do të quhesh më "E braktisur", as toka jote nuk do të quhet më "E shkretë", por do të të quajnë "Kënaqësia ime është tek ajo" dhe toka jote "E Martuar", sepse Zoti gjen kënaqësi te ti, dhe toka jote do të ketë një dhëndër.</para>
  <para style="p"><verse number="5" style="v"/>Prandaj, ashtu si një i ri martohet me një të virgjër, bijtë e tu do të martohen me ty; dhe ashtu si i martuari gëzohet me nusen, kështu Perëndia do të gëzohet për ty.</para>
  <para style="p"><verse number="6" style="v"/>Mbi muret e tua, o Jeruzalem, kam vënë roje që nuk do të heshtin kurrë, as ditën as natën. Ju që i kujtoni Zotit premtimet e tij, mos rrini në heshtje,</para>
  <para style="p"><verse number="7" style="v"/>dhe mos e lini të pushojë, derisa ta ketë rivendosur Jeruzalemin dhe ta bëjë atë lëvdimin e të gjithë tokës.</para>
  <para style="p"><verse number="8" style="v"/>Zoti është betuar për krahun e tij të djathtë dhe për krahun e tij të fuqishëm: "Nuk do t'u jap më grurin tënd si ushqim armiqve të tu dhe bijtë e të huajit nuk do të pinë më mushtin tënd për të cilin je munduar.</para>
  <para style="p"><verse number="9" style="v"/>Por ata që do ta kenë mbledhur grurin do të hanë dhe do të lëvdojnë Zotin, dhe ata që do të kenë vjelur, do të pinë mushtin në oborret e shenjtërores sime".</para>
  <para style="p"><verse number="10" style="v"/>Kaloni, kaloni nëpër porta! Përgatitni rrugën për popullin! Shtroni, shtroni udhën, hiqni gurët, ngrini një flamur para popujve!</para>
  <para style="p"><verse number="11" style="v"/>Ja, Zoti shpalli deri në skajin e tokës: "I thoni bijës së Sionit: Ja, shpëtimi yt po vjen; ja, ka me vete shpërblimin e saj dhe shpërblimi i saj e pararend.</para>
  <para style="p"><verse number="12" style="v"/>Do t'i quajnë "Populli i shenjtë", "Të çliruarit e Zotit", dhe ti do të quhesh "E kërkuara", "Qyteti i pabraktisur"".</para>
  <chapter number="63" style="c"/>
  <para style="p"><verse number="1" style="v"/>Kush është ai që vjen nga Edomi, nga Botsrahu, me rrobat e ngjyrosura me bojë të kuqe flakë? Ky, i veshur shkëlqyeshëm, që ecën në madhështinë e forcës së tij? "Jam unë që flas me drejtësi dhe jam i fuqishëm për të shpëtuar".</para>
  <para style="p"><verse number="2" style="v"/>Pse veshja jote është e kuqe dhe rrobat e tua si ata që shtrydhin rrushin në gaviç?</para>
  <para style="p"><verse number="3" style="v"/>"Gaviçin e shtypa vetëm dhe asnjë nga popujt nuk ishte me mua. I shtypa në zemërimin tim dhe i shkela në tërbimin tim. Gjaku i tyre spërkati rrobat e mia dhe njollosa tërë veshjet e mia.</para>
  <para style="p"><verse number="4" style="v"/>Sepse dita e hakmarrjes ishte në zemrën time dhe viti i çlirimit tim ka ardhur.</para>
  <para style="p"><verse number="5" style="v"/>Shikova, por nuk kishte asnjeri që të më ndihmonte; shtanga që askush nuk po më ndihmonte. Atëherë vetë krahu im më ka shpëtuar dhe tërbimi im më ka ndihmuar.</para>
  <para style="p"><verse number="6" style="v"/>I shkela me këmbë popujt në zemërimin tim, i deha në tërbimin tim dhe bëra që të derdhet gjaku i tyre mbi tokë".</para>
  <para style="p"><verse number="7" style="v"/>Unë do të kujtoj mirësitë e Zotit, lëvdimet e Zotit për gjithçka që na ka dhënë si dhe mirësinë e madhe që i ka siguruar shtëpisë së Izraelit sipas dhembshurive të tij dhe sipas dashamirësisë së tij të madhe.</para>
  <para style="p"><verse number="8" style="v"/>Ai në fakt kishte thënë: "Ata me të vërtetë janë populli im, bij që nuk do të veprojnë në mënyrë të rreme". Kështu ai u bë Shpëtimtari i tyre.</para>
  <para style="p"><verse number="9" style="v"/>Në çdo hidhërim të tyre ai u hidhërua, dhe Engjëlli i pranisë së tij i shpëtoi; me dashurinë dhe dhembshurinë e tij i çliroi, i lartoi dhe u solli tërë ditët e së kaluarës.</para>
  <para style="p"><verse number="10" style="v"/>Por ata u rebeluan dhe e trishtuan Frymën e tij të shenjtë; prandaj ai u bë armiku i tyre dhe luftoi kundër tyre.</para>
  <para style="p"><verse number="11" style="v"/>Atëherë populli i tij kujtoi ditët e lashta të Moisiut. Ku është ai që i nxori nga deti me bariun e kopesë së tij? Ku është ai që vinte në mes tyre Frymën e tij të shenjtë,</para>
  <para style="p"><verse number="12" style="v"/>që i drejtonte nëpërmjet të djathtës së Moisiut me krahun e tij të lavdishëm, që i ndau ujërat para tyre për të bërë një emër të përjetshëm,</para>
  <para style="p"><verse number="13" style="v"/>që i çoi nëpër humnera, si një kalë në shkretëtirë, që të mos pengoheshin?</para>
  <para style="p"><verse number="14" style="v"/>Ashtu si zbret bagëtia në luginë, Fryma e Zotit i bëri të pushojnë. Kështu ti e udhëhoqe popullin tënd për të bërë një emër të lavdishëm.</para>
  <para style="p"><verse number="15" style="v"/>Shiko nga qielli dhe shiko nga banesa jote e shenjtë dhe e lavdishme. Ku është zelli yt dhe fuqia jote? Drithërima e të përbrendshmeve të tua dhe dhembshuritë e tua të thella ndaj meje mos vallë janë shtypur?</para>
  <para style="p"><verse number="16" style="v"/>Sepse ti je ati ynë, megjithëse Abrahami nuk na njihte dhe Izraeli nuk e di se ekzistojmë. Ti, o Zot, je ati ynë, Çliruesi ynë, emri yt vazhdon ngaherë.</para>
  <para style="p"><verse number="17" style="v"/>O Zot, pse na bën që të endemi larg rrugëve të tua dhe pse fortëson zemrën tonë që të mos ketë frikë nga ti? Për hir të shërbëtorëve të tu, kthehu në fiset e trashëgimisë sate.</para>
  <para style="p"><verse number="18" style="v"/>Brenda një kohe të shkurtër populli yt i shenjtë ka shtënë në dorë vendin; armiqtë tanë kanë shkelur shenjtëroren tënde.</para>
  <para style="p"><verse number="19" style="v"/>Ne u bëmë si ata mbi të cilët nuk ke qeverisur kurrë, mbi të cilët emri yt nuk ishte thirrur kurrë.</para>
  <chapter number="64" style="c"/>
  <para style="p"><verse number="1" style="v"/>Oh, sikur t'i shqyeje qiejt dhe të zbrisje! Para teje do të tundeshin malet.</para>
  <para style="p"><verse number="2" style="v"/>Ashtu si zjarri djeg degët e thata, ashtu si zjarri e bën ujin të valojë, zbrit për t'ua bërë të njohur emrin tënd kundërshtarëve të tu dhe t'i bësh kombet të dridhen para teje.</para>
  <para style="p"><verse number="3" style="v"/>Kur bëre gjëra të tmerrshme që nuk i prisnim, ti zbrite dhe malet u tundën në praninë tënde.</para>
  <para style="p"><verse number="4" style="v"/>Nga kohët e lashta askush nuk kishte dëgjuar kurrë, asnjë vesh nuk kishte dëgjuar dhe asnjë sy nuk kishte parë ndonjë Perëndi tjetër veç teje, që vepron për atë që ka shpresë tek ai.</para>
  <para style="p"><verse number="5" style="v"/>Ti i del para atij që kënaqet në zbatimin e drejtësisë dhe kujtohet për ty në rrugët e tua. Ja, ti je zemëruar sepse ne kemi mëkatuar; në këtë kemi vazhduar gjatë dhe kemi nevojë të shpëtohemi.</para>
  <para style="p"><verse number="6" style="v"/>Jemi të gjithë si një gjë e papastër, dhe të gjitha veprat tona të drejtësisë janë si një rrobë e ndotur; po fishkemi të gjithë si një gjethe dhe paudhësitë tona na çojnë larg si era.</para>
  <para style="p"><verse number="7" style="v"/>Nuk ka më njeri që të thërrasë emrin tënd, që lëviz për t'u kapur pas teje, sepse ti na e ke fshehur fytyrën tënde dhe na lë të tretemi në pushtetin e paudhësive tona.</para>
  <para style="p"><verse number="8" style="v"/>Megjithatë, o Zot, ti je ati ynë; ne jemi argjila dhe ti je ai që na formon; ne të gjithë jemi vepra e duarve të tua.</para>
  <para style="p"><verse number="9" style="v"/>Mos u zemëro tepër, o Zot, dhe mos e kujto paudhësinë përjetë. Ja, shiko, të lutemi; ne të gjithë jemi populli yt.</para>
  <para style="p"><verse number="10" style="v"/>Qytetet e tua të shenjta janë bërë një shkretëtirë. Sioni është bërë një shkretëtirë, Jeruzalemi një shkretim.</para>
  <para style="p"><verse number="11" style="v"/>I shenjti dhe i madhërishmi tempulli ynë, ku etërit tanë të kremtuan, është bërë pre e zjarrit dhe të gjitha gjërat tona më të dashura janë shkatërruar.</para>
  <para style="p"><verse number="12" style="v"/>Para këtyre gjërave do ta përmbash veten akoma, o Zot, do të heshtësh dhe do të na pikëllosh akoma shumë?</para>
  <chapter number="65" style="c"/>
  <para style="p"><verse number="1" style="v"/>Më kanë kërkuar ata që nuk pyesnin për mua, më gjetën ata që nuk më kërkonin. Dhe thashë: "Ja ku jam, ja ku jam" një kombi që nuk thërriste emrin tim.</para>
  <para style="p"><verse number="2" style="v"/>I shtriva tërë ditën duart e mia në drejtim të një populli rebel, që ecën nëpër një rrugë jo të mirë, duke ndjekur mendimet e tij;</para>
  <para style="p"><verse number="3" style="v"/>një popull që vazhdimisht provokon zemërimin tim me pafytyrësi, që ofron flijime në kopshte dhe djeg temjan mbi altarë prej tullash,</para>
  <para style="p"><verse number="4" style="v"/>që rri midis varreve dhe kalon netët në vende sekrete, që ha mish derri dhe ka në enët e tij supa gjërash të neveritshme,</para>
  <para style="p"><verse number="5" style="v"/>që thotë: "Rri për llogari tënde, mos u afro, sepse jam më i shenjtë se ti". Këto gjëra janë për mua një tym në hundë, një zjarr që digjet tërë ditën.</para>
  <para style="p"><verse number="6" style="v"/>"Ja, e tërë kjo është shkruar para meje; unë nuk do të hesht, por do të shpaguaj, po, do të shpaguaj në gji të tyre</para>
  <para style="p"><verse number="7" style="v"/>paudhësitë tuaja dhe paudhësitë e etërve tuaj të gjitha së bashku", thotë Zoti. "Ata kanë djegur temjan mbi male dhe më kanë fyer mbi kodra; prandaj shpërblimin e sjelljes së tyre të kaluar do ta llogaris në gji të tyre".</para>
  <para style="p"><verse number="8" style="v"/>Kështu thotë Zoti: "Ashtu si thuhet kur gjendet lëng në vilën e rrushit: "Mos e prishni, sepse në të ka një bekim", kështu do të bëj unë për hir të shërbëtorëve të mi dhe nuk do të shkatërroj çdo gjë.</para>
  <para style="p"><verse number="9" style="v"/>Unë do të nxjerr nga Jakobi pasardhës dhe nga Juda një trashëgimtar të maleve të mia; të zgjedhurit e mi do të zotërojnë vendin dhe shërbëtorët e mi do të banojnë aty.</para>
  <para style="p"><verse number="10" style="v"/>Sharoni do të bëhet një vathë kopesh dhe lugina e Akorit një vend për çlodhjen e bagëtisë së trashë, për popullin tim që do të më kërkojë.</para>
  <para style="p"><verse number="11" style="v"/>Por ju që braktisni Zotin, që harroni malin tim të shenjtë, që përgatitni një sofër për Gadin dhe mbushni kupën e verës së droguar për Menin,</para>
  <para style="p"><verse number="12" style="v"/>ju caktoj shpatës; do të rrëzoheni të gjithë nga masakra, sepse kur ju thirra nuk dhatë përgjigje, kur ju fola nuk dëgjuat, por keni bërë atë që është e keqe në sytë e mi dhe keni zgjedhur atë që nuk më pëlqen".</para>
  <para style="p"><verse number="13" style="v"/>Prandaj kështu thotë Zoti, Zoti: "Ja, shërbëtorët e mi do të hanë, por ju do të keni uri; ja, shërbëtorët e mi do të pinë, por ju do të keni etje; ja, shërbëtorët e mi do të gëzohen, por ju do të jeni të shushatur;</para>
  <para style="p"><verse number="14" style="v"/>ja, shërbëtorët e mi do të këndojnë për gëzimin e zemrës së tyre, por ju do të bërtisni për ankthin e zemrës dhe do të ulërini për vuajtjen e frymës.</para>
  <para style="p"><verse number="15" style="v"/>Ju do ta lini emrin tuaj si mallkim të zgjedhurve të mi. Zoti, Zoti, do të bëjë që ti të vdesësh, por do t'u japë shërbëtorëve të tij një emër tjetër.</para>
  <para style="p"><verse number="16" style="v"/>Kështu që ai që do të kërkojë për vete një bekim në vend, do ta bëjë për Perëndinë e së vërtetës, dhe ai që do të betohet në vend do të betohet për Perëndinë e së vërtetës, sepse fatkeqësitë e kaluara do të harrohen dhe do t'u fshihen syve të mi".</para>
  <para style="p"><verse number="17" style="v"/>"Sepse ja, unë krijoj qiej të rinj dhe një tokë të re, dhe gjërat e mëparshme nuk do të kujtohen më dhe nuk do të vijnë më në mendje.</para>
  <para style="p"><verse number="18" style="v"/>Por ju gëzohuni dhe ngazëllohuni përjetë për atë që krijoj; sepse, ja, unë krijoj Jeruzalemin për kënaqësinë dhe popullin e tij për gëzimin.</para>
  <para style="p"><verse number="19" style="v"/>Do të kënaqem me Jeruzalemin dhe do të gëzohem me popullin tim; në të nuk do të dëgjohet më asnjë zë vaji ose zë klithme.</para>
  <para style="p"><verse number="20" style="v"/>Nuk do të ketë më në të asnjë fëmijë që të jetojë vetëm pak ditë, as plak që nuk plotëson ditët e tij; sepse i riu do të vdesë njëqind vjeç dhe mëkatari që nuk arrin të njëqind vjetët, do të quhet i mallkuar.</para>
  <para style="p"><verse number="21" style="v"/>Do të ndërtojnë shtëpi dhe do të banojnë në to, do të mbjellin vreshta dhe do të hanë frytin.</para>
  <para style="p"><verse number="22" style="v"/>Nuk do të ndërtojnë më që të banojë një tjetër, nuk do të mbjellin më që të hajë një tjetër; sepse ditët e popullit tim do të jenë si ditët e drurëve; dhe të zgjedhurit e mi do të gëzojnë për një kohë të gjatë veprën e duarve të tyre.</para>
  <para style="p"><verse number="23" style="v"/>Nuk do të lodhen më kot dhe nuk do të lindin fëmijë për të përballuar një shkatërrim të papritur, sepse do të jenë pasardhësit e të bekuarve të Zotit dhe trashëgimtarët e tyre bashkë me ata.</para>
  <para style="p"><verse number="24" style="v"/>Dhe do të ndodhë që, para se të më kërkojnë, unë do të përgjigjem; do të jenë akoma duke folur, dhe unë do t'ua plotësoj.</para>
  <para style="p"><verse number="25" style="v"/>Ujku dhe qengji do të kullosin bashkë, luani do të hajë kashtën porsi kau dhe gjarpri do të ushqehet me pluhur. Nuk do të bëjnë më asnjë dëm apo shkatërrim mbi tërë malin tim të shenjtë", thotë Zoti.</para>
  <chapter number="66" style="c"/>
  <para style="p"><verse number="1" style="v"/>Kështu thotë Zoti: "Qielli është froni im dhe toka është mbështetësja e këmbëve të mia. Ku është, pra, shtëpia që mund të më ndërtoni dhe ku është vendi i çlodhjes sime?</para>
  <para style="p"><verse number="2" style="v"/>Tërë këto gjëra i ka bërë dora ime dhe të gjitha kanë ardhur në ekzistencë, thotë Zoti. Mbi kë, pra, do të kthej shikimin tim? Mbi atë që është i përulur, ka frymë të penduar dhe dridhet nga fjala ime.</para>
  <para style="p"><verse number="3" style="v"/>Kush flijon një ka është si të vriste një njeri, kush flijon një qengj është si t'i thyente qafën një qeni, kush paraqet një blatim ushqimor është si të ofronte gjak derri, kush djeg temjan është si të bekonte një idhull. Ashtu si këta kanë zgjedhur rrugët e tyre dhe shpirti i tyre kënaqet në veprimet e tyre të neveritshme,</para>
  <para style="p"><verse number="4" style="v"/>kështu edhe unë do të zgjedh fatkeqësinë e tyre dhe do të bëj që të bjerë mbi ta ajo të cilën ata druajnë; sepse, kur thirra, askush nuk u përgjigj, kur fola, ata nuk më dëgjuan; përkundrazi bënë atë që është e keqe në sytë e mi dhe parapëlqyen atë që nuk më pëlqen mua.</para>
  <para style="p"><verse number="5" style="v"/>Dëgjoni fjalën e Zotit, ju që dridheni nga fjala e tij. Vëllezërit tuaj, që ju urrejnë dhe ju dëbojnë për shkak të emrit tim, kanë thënë: "Le të tregojë Zoti lavdinë e tij me qëllim që ne të mund</para>
  <para style="p"><verse number="6" style="v"/>Një zë, një zhurmë del nga qyteti, një zë vjen nga tempulli; është zëri i Zotit që u jep hakun armiqve të tij.</para>
  <para style="p"><verse number="7" style="v"/>Para se të provojë dhembjet e pjelljes, ajo ka pjellë; para se t'i vinin dhembjet, ajo lindi një mashkull.</para>
  <para style="p"><verse number="8" style="v"/>Kush vallë ka dëgjuar një gjë të tillë, kush vallë ka parë gjëra si këto? A lind vallë një vend brenda një dite të vetme apo një komb vjen vallë në dritë brenda një çasti? Por Sioni, me të ndjerë dhembjet, lindi fëmijët e saj.</para>
  <para style="p"><verse number="9" style="v"/>"Do të çoj vallë në çastin e lindjes pa e bërë të pjellë?", thotë Zoti. "Unë që bëj të lindin a do ta mbyllja vallë barkun e nënës?", thotë Perëndia yt.</para>
  <para style="p"><verse number="10" style="v"/>Gëzohuni me Jeruzalemin dhe ngazëlloni me të, ju të gjithë që e doni. Gëzohuni me të madhe me të, ju të gjithë që mbani zi për të,</para>
  <para style="p"><verse number="11" style="v"/>me qëllim që të pini qumësht dhe të ngopeni në gjirin e përdëllimeve të tij, me qëllim që të pini me bollëk dhe të kënaqeni me mbushullimin e lavdisë së tij.</para>
  <para style="p"><verse number="12" style="v"/>Sepse kështu thotë Zoti: "Ja, unë do të bëj që paqja t'i arrijë si një lumë dhe pasuria e kombeve si një përrua që vërshon, dhe ju do të pini qumësht, do t'ju mbajnë në ijët e tij dhe do t'ju përkëdhelin mbi gjunjët e tij.</para>
  <para style="p"><verse number="13" style="v"/>Ashtu si një nënë e gëzon fëmijën e saj, kështu unë do t'ju gëzoj dhe do të ngushëlloheni në Jeruzalem.</para>
  <para style="p"><verse number="14" style="v"/>Ju do ta shihni këtë, dhe zemra juaj do të gëzohet, kockat tuaja do të marrin përsëri fuqi si bari i njomë. Dora e Zotit do t'u bëhet e njohur shërbëtorëve të tij dhe do të zemërohet me të madhe kundër armiqve të tij.</para>
  <para style="p"><verse number="15" style="v"/>Sepse ja, Zoti do të vijë me zjarrin dhe qerret e tij do të jenë si një uragan për të hedhur zemërimin e tij me tërbim dhe kërcënimin e tij me flakë zjarri.</para>
  <para style="p"><verse number="16" style="v"/>Sepse Zoti do të ushtrojë drejtësinë me zjarrin dhe shpatën e tij kundër çdo mishi; dhe të vrarët nga Zoti do të jenë të shumtë.</para>
  <para style="p"><verse number="17" style="v"/>"Ata që shenjtërohen dhe pastrohen për të vajtur në kopshtet, prapa një idhulli që gjendet në mes, ata që hanë mish derri, gjëra të neveritshme dhe minj, do të konsumohen të gjithë", thotë Zoti.</para>
  <para style="p"><verse number="18" style="v"/>Unë i njoh veprat e tyre dhe mendimet e tyre; është duke ardhur koha në të cilën do të mbledh tërë kombet dhe tërë gjuhët; ato do të vijnë dhe do të shikojnë lavdinë time.</para>
  <para style="p"><verse number="19" style="v"/>Unë do të vë në një shenjë në mes tyre dhe do të dërgoj disa nga ata që mbijetuan prej tyre te kombet; në Tarshish, në Pul dhe në Lud që përdorin harkun, në Tubal dhe në Javan, në ishujt e largët që nuk kanë dëgjuar famën time dhe nuk kanë parë lavdinë time; këta do të shpallin lavdinë time ndër kombet,</para>
  <para style="p"><verse number="20" style="v"/>dhe do t'i kthejnë tërë vëllezërit tuaj nga të gjitha kombet si një ofertë Zotit, mbi kuaj, mbi qerre, mbi bartina, mbi mushka dhe mbi gamile të reja te mali im i shenjtë i Jeruzalemit", thotë Zoti, "ashtu si bijtë e Izraelit çojnë një ofertë në një enë të pastër në shtëpinë e Zotit.</para>
  <para style="p"><verse number="21" style="v"/>Do të marrë gjithashtu disa prej tyre si priftërinj dhe si levitë", tha Zoti.</para>
  <para style="p"><verse number="22" style="v"/>"Sepse ashtu si qiejt e rinj dhe toka e re që unë do të bëj do të jenë të qëndrueshëm para meje", thotë Zoti, "kështu do të jenë pasardhësit tuaj dhe emri juaj.</para>
  <para style="p"><verse number="23" style="v"/>Dhe do të ndodhë që nga një hënë e re në tjetrën dhe nga një e shtunë në tjetrën çdo mish do të vijë të bjerë në gjunjë para meje, thotë Zoti.</para>
  <para style="p"><verse number="24" style="v"/>"Kur ata do të dalin, do të shikojnë kufomat e njerëzve që rebeluan kundër meje; sepse krimbi i tyre nuk do të vdesë dhe zjarri i tyre nuk do të shuhet, dhe do të neveriten nga çdo mish".</para>
</usx>
