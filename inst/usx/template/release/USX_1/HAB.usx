<?xml version="1.0" encoding="UTF-8"?>
<usx version="2.0">
<book code="HAB" style="id">Habakuku (ALBB)</book>
<para style="h">Habakuku</para>
<para style="toc1">Habakuku</para>
<para style="toc2">Habakuku</para>
<para style="toc3">Hab</para>
<para style="mt1">Habakuku</para>
<chapter number="1" style="c"/>
<para style="p"><verse number="1" style="v"/>Profecia që pati në vegim profeti Habakuk.</para>
<para style="p"><verse number="2" style="v"/>Deri kur, o Zot, do të bërtas dhe ti nuk do të më dëgjosh? Unë këlthas: "Dhunë!", por ti nuk jep shpëtim.</para>
<para style="p"><verse number="3" style="v"/>Përse më bën të shikoj paudhësinë dhe më bën të shoh çoroditjen? Përpara meje qëndron grabitja dhe dhuna, ka grindje dhe përçarja po shtohet.</para>
<para style="p"><verse number="4" style="v"/>Prandaj ligji nuk ka forcë dhe drejtësia nuk ia del të fitojë, sepse i pabesi e mashtron të drejtin dhe drejtësia shtrembërohet.</para>
<para style="p"><verse number="5" style="v"/>"Shikoni midis kombeve dhe këqyrni, do të mbeteni të habitur dhe të shastisur, sepse unë do të kryej në ditët tuaja një vepër, që ju nuk do ta besonit edhe sikur t'jua tregonin.</para>
<para style="p"><verse number="6" style="v"/>Sepse ja, unë do t'i nxis kaldeasit, komb mizor dhe i furishëm, që përshkon dheun në gjerësinë e tij për të shtënë në dorë banesa jo të vetat.</para>
<para style="p"><verse number="7" style="v"/>Është i tmerrshëm, i llahtarshëm; gjykimi i tij dhe dinjiteti i tij dalin nga ai vetë.</para>
<para style="p"><verse number="8" style="v"/>Kuajt e tij janë më të shpejtë se leopardët, më të egër se ujqërit e mbrëmjes. Kalorësit e tyre përhapen kudo, kalorësit e tyre vijnë nga larg, fluturojnë si shqiponja që sulet mbi gjahun për ta gllabëruar.</para>
<para style="p"><verse number="9" style="v"/>Vijnë të gjithë për të bërë dhunë, fytyrat e tyre shtyhen përpara dhe grumbullojnë robër si rëra.</para>
<para style="p"><verse number="10" style="v"/>Ai tallet me mbretërit dhe princat janë për të objekt talljeje; përqesh çfarëdo fortese, sepse mbledh pak dhe, dhe e pushton.</para>
<para style="p"><verse number="11" style="v"/>Pastaj përparon shpejt si era, kalon tutje dhe e bën veten fajtor, duke ia atribuar këtë forcë të tij perëndisë së vet".</para>
<para style="p"><verse number="12" style="v"/>A nuk je që nga fillimet, o Zot, Perëndia im, i shenjti im? Ne nuk do të vdesim, o Zot, sepse ti e ke caktuar për të bërë drejtësi dhe e ke caktuar, o Shkëmb, për të ndëshkuar.</para>
<para style="p"><verse number="13" style="v"/>Ti i ke sytë tepër të pastër për të parë të keqen dhe nuk e shikon dot paudhësinë. Pse rri dhe shikon ata që veprojnë me hile, dhe hesht kur i ligu gllabëron atë që është më i drejtë se ai?</para>
<para style="p"><verse number="14" style="v"/>Pse i bën njerëzit si peshqit e detit dhe si rrëshqanorët, që nuk kanë zot?</para>
<para style="p"><verse number="15" style="v"/>Ai i zë të gjithë me grep, i zë me rrjetën e tij dhe i mbledh me rrjetën e tij të peshkimit; pastaj kënaqet dhe ngazëllon.</para>
<para style="p"><verse number="16" style="v"/>Prandaj i bën flijime rrjetës së tij dhe djeg temjan për rrjetën e tij, sepse me to pjesa e tij është e madhe dhe ushqimi i tij i bollshëm.</para>
<para style="p"><verse number="17" style="v"/>A do të vazhdojë ai, pra, të zbrazë rrjetën e tij dhe të masakrojë kombet pa mëshirë?</para>
<chapter number="2" style="c"/>
<para style="p"><verse number="1" style="v"/>Unë do të rri në vendrojën time, do të zë vend mbi kullë dhe do t'i hap sytë për të parë atë që do të më thotë dhe çfarë do të duhet t'i përgjigjem lidhur me ankesën e bërë.</para>
<para style="p"><verse number="2" style="v"/>Pastaj Zoti m'u përgjigj dhe tha: "Shkruaje vegimin tënd dhe gdhende mbi rrasa, që të mund të lexohet shpejt.</para>
<para style="p"><verse number="3" style="v"/>Sepse vegimi është për një kohë të caktuar, por në fund ai do të flasë dhe nuk do të gënjejë; në se vonon, prite, sepse me siguri do të vijë dhe nuk do të vonojë.</para>
<para style="p"><verse number="4" style="v"/>Ja, shpirti i është krenuar, nuk është i drejtë, por i drejti do të rrojë për shkak të besimit të tij.</para>
<para style="p"><verse number="5" style="v"/>Përveç kësaj vera e tradhton njeriun krenar dhe kështu ai nuk rri në shtëpi. Ai, pra, e shton lakminë e tij si Sheoli dhe është si vdekja, sepse kurrë nuk është i kënaqur, por mbledh rreth vetes tërë kombet dhe tërë popujt.</para>
<para style="p"><verse number="6" style="v"/>Tërë këta a nuk do të fillojnë vallë të përdorin një proverb kundër tij dhe një gjëzë tallëse kundër tij? Ata do të thonë: "Mjerë ai që grumbullon gjëra që nuk janë të tijat (por deri kur?) dhe kush ngarkohet me pengje!".</para>
<para style="p"><verse number="7" style="v"/>A nuk do të ngrihen vallë papritur kreditorët e tu dhe nuk do të zgjohen torturuesit e tu? Dhe ti do të bëhesh preja e tyre.</para>
<para style="p"><verse number="8" style="v"/>Duke qenë se ti ke plaçkitur shumë kombe, tërë kusuri i popujve do të të plaçkitë ty për shkak të gjakut njerëzor të derdhur dhe të dhunës që i është bërë vendit, qyteteve dhe tërë banorëve të tij.</para>
<para style="p"><verse number="9" style="v"/>Mjerë ai që është i pangopur për fitime të mbrapshta për shtëpinë e tij, për të vendosur folenë e tij lart dhe për t'i shpëtuar fuqisë së fatkeqësisë.</para>
<para style="p"><verse number="10" style="v"/>Ti ke programuar turpin e shtëpisë sate, duke shfarosur shumë popuj, dhe ke mëkatuar kundër vetvetes.</para>
<para style="p"><verse number="11" style="v"/>Sepse guri do të këlthasë nga muri dhe trari do të përgjigjet nga dyshemeja.</para>
<para style="p"><verse number="12" style="v"/>Mjerë ai që ndërton një qytet me gjak dhe themelon një qytet me paudhësi!</para>
<para style="p"><verse number="13" style="v"/>Ja, a nuk vjen vallë nga Zoti i ushtrive që popujt të lodhen për zjarrin dhe kombet të lodhen për asgjë?</para>
<para style="p"><verse number="14" style="v"/>Sepse dheu do të mbushet me diturinë e lavdisë të Zotit, ashtu si ujërat mbushin detin.</para>
<para style="p"><verse number="15" style="v"/>Mjerë ai që i jep të pijë të afërmit të tij, duke i dhënë shishen e vet, dhe e deh për të parë lakuriqësinë e tij!</para>
<para style="p"><verse number="16" style="v"/>Ti do të ngopesh me turp dhe jo me lavdi; pi edhe ti dhe parrethprerja jote le të zbulohet lakuriq. Kupa në të djathtë të Zotit do të drejtohet nga ti dhe poshtërsia do të mbulojë lavdinë tënde.</para>
<para style="p"><verse number="17" style="v"/>Sepse dhuna e ushtruar në Liban do të të mbulojë, dhe shkatërrimi i kafshëve do të të mbushë me tmerr, për shkak të gjakut njerëzor të derdhur dhe të dhunës së ushtruar mbi vendin, qytetet dhe tërë banorët e tij.</para>
<para style="p"><verse number="18" style="v"/>Çfarë dobie sjell figura e gdhendur, kur gdhendësi që e ka bërë, apo një figurë e shkrirë që të mëson gënjeshtrën, që punuesi i saj të ketë besim te puna e tij, duke fabrikuar idhuj të heshtur?</para>
<para style="p"><verse number="19" style="v"/>Mjerë ai që i thotë drurit: "Zgjohu!", apo gurit të heshtur: "Çohu!". A mund t'ju mësojë ai diçka? Ja, është i mbuluar me ar dhe me argjend, por në të nuk ka asnjë frymë jete.</para>
<para style="p"><verse number="20" style="v"/>Por Zoti është në tempullin e tij të shenjtë; tërë dheu le të heshtë përpara tij.</para>
<chapter number="3" style="c"/>
<para style="p"><verse number="1" style="v"/>Lutja e profetit Habakuk mbi Shigionothin.</para>
<para style="p"><verse number="2" style="v"/>"O Zot, unë dëgjova të folurën tënde dhe kam frikë; o Zot, bëj që të ringjallet vepra jote gjatë viteve, bëje të njohur gjatë viteve. Në zemërim e sipër, kujtoje mëshirën.</para>
<para style="p"><verse number="3" style="v"/>Perëndia vinte nga Temani, i Shenjti nga mali Paran. Lavdia e tij mbulonte qiejt dhe toka ishte plot me lëvdimin e tij.</para>
<para style="p"><verse number="4" style="v"/>Shkëlqimi i tij ishte si drita, rreze dilnin nga dora e tij dhe aty fshihej fuqia e tij.</para>
<para style="p"><verse number="5" style="v"/>Para tij ecte murtaja dhe murtaja e ethshme ndiqte hapat e tij.</para>
<para style="p"><verse number="6" style="v"/>Ai ndalej dhe maste tokën, shikonte dhe i bënte kombet të dridheshin; malet e përjetshëm zhdukeshin, kodrat e lashta uleshin; rrugët e tij janë të përjetshme.</para>
<para style="p"><verse number="7" style="v"/>Unë i shikoja në dëshpërim çadrat e Kushanit, pavijonet e vendit të Midianit dridheshin.</para>
<para style="p"><verse number="8" style="v"/>O Zot, a merrte zjarr vallë zemërimi yt kundër lumenjve? A ishte zemërimi yt kundër lumenjve ose tërbimi yt kundër detit, kur shkoje hipur mbi kuajt e tu, mbi qerret e tua të fitores?</para>
<para style="p"><verse number="9" style="v"/>Ti e ke zbuluar plotësisht harkun tënd, sipas betimeve që ke bërë mbi shigjetat e tua. Ti e ke ndarë tokën me lumenjtë.</para>
<para style="p"><verse number="10" style="v"/>Malet të panë dhe u drodhën; uragani i ujit kaloi, humnera ka bërë të dëgjohet zëri i saj dhe ka ngritur duart lart.</para>
<para style="p"><verse number="11" style="v"/>Dielli dhe hëna kanë mbetur në banesën e tyre; në dritën e shigjetave të tua lëvizën me të shpejtë, në vetëtimën e ushtës sate flakëruese.</para>
<para style="p"><verse number="12" style="v"/>Ti e ke përshkuar dheun i indinjuar, i ke shkelur kombet i zemëruar.</para>
<para style="p"><verse number="13" style="v"/>Ke dalë për të shpëtuar popullin tënd, për të shpëtuar të vajosurin tënd; ti ke goditur kokën e shtëpisë së të pabesit, duke e nxjerrë lakuriq nga themelet e deri lart.</para>
<para style="p"><verse number="14" style="v"/>Ti ke shpuar me shigjetat e tua kokën e fshatrave të tij; ata kishin ardhur si një uragan për t'i shpërndarë, duke lëshuar britma gëzimi, sikur po gllabëronin të mjerin në fshehtësi.</para>
<para style="p"><verse number="15" style="v"/>Me kuajt e tu ke ecur përmes detit, nëpërmjet një mase të madhe ujërash.</para>
<para style="p"><verse number="16" style="v"/>Kam dëgjuar dhe të përbrendshmet e mia u drodhën dhe buzët e mia u drodhën në atë zë; një krimb hyri në kockat e mia dhe një frikë e madhe më pushtoi përbrenda. Megjithatë do të rri i qetë ditën</para>
<para style="p"><verse number="17" style="v"/>Ndonëse fiku nuk do të lulëzojë dhe nuk do të ketë asnjë fryt te hardhitë, ndonëse punimi i ullirit do të jetë zhgënjyes dhe arat nuk do të japin më ushqim, ndonëse kopetë do të zhduken nga vathat dhe nuk do të ketë më qe në stalla,</para>
<para style="p"><verse number="18" style="v"/>unë do të ngazëllohem tek Zoti dhe do të gëzohem te Perëndia i shpëtimit tim.</para>
<para style="p"><verse number="19" style="v"/>Zoti, Zoti, është forca ime; ai do t'i bëjë këmbët e mia si ato të drerëve dhe do të më bëjë të eci mbi lartësitë e mia". Mjeshtrit të korit. Për veglat me tela.</para>
</usx>