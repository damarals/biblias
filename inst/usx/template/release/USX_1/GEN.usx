<?xml version="1.0" encoding="UTF-8"?>
<usx version="2.0">
<book code="GEN" style="id">Zanafilla (ALBB)</book>
<para style="h">Zanafilla</para>
<para style="toc1">Zanafilla</para>
<para style="toc2">Zanafilla</para>
<para style="toc3">Gen</para>
<para style="mt1">Zanafilla</para>
<chapter number="1" style="c"/>
<para style="p"><verse number="1" style="v"/>Në fillim Perëndia krijoi qiejt dhe tokën.</para>
<para style="p"><verse number="2" style="v"/>Toka ishte pa trajtë, e zbrazët dhe errësira mbulonte sipërfaqen e humnerës; dhe Fryma e Perëndisë fluturonte mbi sipërfaqen e ujërave.</para>
<para style="p"><verse number="3" style="v"/>Pastaj Perëndia tha: "U bëftë drita!". Dhe drita u bë.</para>
<para style="p"><verse number="4" style="v"/>Dhe Perëndia pa që drita ishte e mirë; dhe Perëndia e ndau dritën nga errësira.</para>
<para style="p"><verse number="5" style="v"/>Dhe Perëndia e quajti dritën "ditë" dhe errësirën "natë". Kështu erdhi mbrëmja e pastaj erdhi mëngjesi: dita e parë.</para>
<para style="p"><verse number="6" style="v"/>Pastaj Perëndia tha: "Le të jetë një kupë qiellore mes ujërave, që t'i ndajë ujërat nga ujërat".</para>
<para style="p"><verse number="7" style="v"/>Dhe Perëndia krijoi kupën qiellore dhe ndau ujërat që ishin poshtë saj nga ujërat që ishin sipër saj. Dhe kështu u bë.</para>
<para style="p"><verse number="8" style="v"/>Dhe Perëndia e quajti kupën qiellore "qiell". Kështu erdhi mbrëmja, pastaj erdhi mëngjesi: dita e dytë.</para>
<para style="p"><verse number="9" style="v"/>Pastaj Perëndia tha: "Ujërat që janë nën qiellin të grumbullohen në një vend të vetëm dhe të shfaqet tera". Dhe kështu u bë.</para>
<para style="p"><verse number="10" style="v"/>Dhe Perëndia e quajti terën "tokë" dhe grumbullimin e ujërave "dete". Dhe Perëndia pa që kjo ishte mirë.</para>
<para style="p"><verse number="11" style="v"/>Pastaj Perëndia tha: "Të mbijë toka gjelbërimin, barërat të nxjerrin farë dhe drurët frutorë të japin në tokë një frutë që të përmbajë farën e tij, secili sipas llojit të tij". Dhe kështu u bë.</para>
<para style="p"><verse number="12" style="v"/>Dhe toka prodhoi gjelbërim, barëra që e bënin farën sipas llojit të tyre dhe drurë që mbanin fruta me farën e tyre brenda, secili sipas llojit të vet. Dhe Perëndia e pa se kjo ishte mirë.</para>
<para style="p"><verse number="13" style="v"/>Kështu erdhi mbrëmja, pastaj erdhi mëngjesi; dita e tretë.</para>
<para style="p"><verse number="14" style="v"/>Pastaj Perëndia tha: "Të ketë ndriçues në kupën qiellore për të ndarë ditën nga nata; dhe të shërbejnë si shenja, për të dalluar stinët, ditët dhe vitet;</para>
<para style="p"><verse number="15" style="v"/>dhe të shërbejnë si ndriçues në kupën qiellore për të ndriçuar tokën". Dhe kështu u bë.</para>
<para style="p"><verse number="16" style="v"/>Perëndia krijoi pastaj dy ndriçues të mëdhenj: ndriçuesin e madh për qeverisjen e ditës dhe ndriçuesin e vogël për qeverisjen e natës; ai krijoi gjithashtu yjet.</para>
<para style="p"><verse number="17" style="v"/>Dhe Perëndia i vendosi në kupën qiellore për të ndriçuar tokën,</para>
<para style="p"><verse number="18" style="v"/>për të qeverisur ditën dhe natën dhe për ta ndarë dritën nga errësira. Dhe Perëndia e pa që kjo ishte mirë.</para>
<para style="p"><verse number="19" style="v"/>Kështu erdhi mbrëmja dhe erdhi mëngjesi: dita e katërt.</para>
<para style="p"><verse number="20" style="v"/>Pastaj Perëndia tha: "Të mbushen ujërat nga një numër i madh qeniesh të gjalla dhe të fluturojnë zogjtë lart mbi tokë nëpër hapësirën e madhe të kupës qiellore".</para>
<para style="p"><verse number="21" style="v"/>Kështu Perëndia krijoi kafshët e mëdha ujore dhe të gjitha gjallesat që lëvizin dhe që mbushin ujërat, secili sipas llojit të vet, e çdo shpend fluturues sipas llojit të vet. Dhe Perëndia e pa se kjo ishte mirë.</para>
<para style="p"><verse number="22" style="v"/>Dhe Perëndia i bekoi duke thënë: "Të jeni të frytshëm, shumëzoni dhe mbushni ujërat e deteve, e zogjtë të shumëzohen mbi tokë".</para>
<para style="p"><verse number="23" style="v"/>Kështu erdhi mbrëmja dhe pastaj mëngjesi: dita e pestë.</para>
<para style="p"><verse number="24" style="v"/>Pastaj Perëndia tha: "Të prodhojë toka qenie të gjalla sipas llojit të tyre: kafshë, rrëshqanorë dhe bisha të tokës, sipas llojit të tyre". Dhe kështu u bë.</para>
<para style="p"><verse number="25" style="v"/>Dhe Perëndia bëri egërsirat e tokës sipas llojit të tyre, kafshët sipas llojit të tyre dhe të gjithë rrëshqanorët e tokës sipas llojit të tyre. Dhe Perëndia e pa që kjo ishte mirë.</para>
<para style="p"><verse number="26" style="v"/>Pastaj Perëndia tha: "Ta bëjmë njeriun sipas shëmbëlltyrës sonë dhe në ngjasim me ne, dhe të ushtrojë sundimin e tij mbi peshqit e detit, mbi zogjtë e qiellit, mbi kafshët e mbi gjithë tokën, mbi rrëshqanorët që zvarriten mbi dhe".</para>
<para style="p"><verse number="27" style="v"/>Kështu Perëndia krijoi njeriun sipas shëmbëlltyrës së vet, sipas shëmbëlltyrës së Perëndisë; Ai krijoi mashkullin e femrën.</para>
<para style="p"><verse number="28" style="v"/>Dhe Perëndia i bekoi; dhe Perëndia u tha atyre: "Të jeni të frytshëm dhe shumëzohuni, mbushni tokën e nënshtrojeni, e sundoni mbi peshqit e detit, mbi zogjtë e qiellit dhe mbi çdo qenie që lëviz mbi tokë".</para>
<para style="p"><verse number="29" style="v"/>Dhe Perëndia tha: "Ja unë po ju jap çdo bar që lëshon farë mbi sipërfaqen e mbarë tokës dhe çdo pemë që ka fruta që përmbajnë farë; kjo do t'ju shërbejë si ushqim.</para>
<para style="p"><verse number="30" style="v"/>Dhe çdo kafshe të tokës, çdo zogu të qiellit dhe çdo gjëje që lëviz mbi tokë dhe ka në vetvete një frymë jete, unë i jap çdo bar të gjelbër si ushqim". Dhe kështu u bë.</para>
<para style="p"><verse number="31" style="v"/>Atëherë Perëndia shikoi të gjitha ato që kishte bërë, dhe ja, ishte shumë mirë. Kështu erdhi mbrëmja dhe pastaj erdhi mëngjesi: dita e gjashtë.</para>
<chapter number="2" style="c"/>
<para style="p"><verse number="1" style="v"/>Kështu përfunduan qielli dhe toka si dhe tërë ushtria e tyre.</para>
<para style="p"><verse number="2" style="v"/>Ndërkaq ditën e shtatë Perëndia mbaroi veprën që kishte kryer dhe ditën e shtatë u çlodh nga gjithë vepra që kishte kryer.</para>
<para style="p"><verse number="3" style="v"/>Dhe Perëndia bekoi ditën e shtatë dhe e shenjtëroi, sepse atë ditë Perëndia u çlodh nga gjithë vepra që kishte krijuar dhe kryer.</para>
<para style="p"><verse number="4" style="v"/>Këto janë origjina e qiellit dhe e tokës kur u krijuan, ditën që Zoti Perëndi krijoi tokën dhe qiellin.</para>
<para style="p"><verse number="5" style="v"/>Nuk kishte ende mbi tokë asnjë shkurrëz në fushë dhe asnjë bar nuk kishte mbirë ende në fushë, sepse Zoti Perëndi nuk kishte hedhur asnjë shi mbi tokën dhe nuk ekzistonte njeriu për të punuar tokën.</para>
<para style="p"><verse number="6" style="v"/>Por nga toka ngjitej një avull që ujiste tërë sipërfaqen e tokës.</para>
<para style="p"><verse number="7" style="v"/>Atëherë Zoti Perëndi formoi njeriun nga pluhuri i tokës, i fryu në vrimat e hundës një frymë jete, dhe njeriu u bë një qenie e gjallë.</para>
<para style="p"><verse number="8" style="v"/>Pastaj Zoti Perëndi mbolli një kopsht në Eden, në lindje, dhe vendosi në të njeriun që kishte formuar.</para>
<para style="p"><verse number="9" style="v"/>Pastaj Zoti Perëndi bëri që të mbijnë nga toka lloj-lloj pemësh të këndshme nga pamja dhe që jepnin fruta të mira për t'u ngrënë; në mes të kopshtit gjendeshin edhe pema e jetës dhe pema e njohjes të së mirës dhe të së keqes.</para>
<para style="p"><verse number="10" style="v"/>Një lumë dilte nga Edeni për të ujitur kopshtin dhe ndahej në katër rrjedha uji.</para>
<para style="p"><verse number="11" style="v"/>Emri i lumit të parë është Pishon; është ai që rrethon tërë vendin e Havilahut, ku ka flori;</para>
<para style="p"><verse number="12" style="v"/>dhe floriri i këtij vendi është i mirë; aty gjenden gjithashtu bdeli dhe guri i oniksit.</para>
<para style="p"><verse number="13" style="v"/>Emri i lumit të dytë është Gihon, dhe ai rrethon tërë vendin e Kushit.</para>
<para style="p"><verse number="14" style="v"/>Emri i lumit të tretë është Tigri, dhe është ai që rrjedh në lindje të Asirisë. Lumi i katërt është Eufrati.</para>
<para style="p"><verse number="15" style="v"/>Zoti Perëndi e mori pra njeriun dhe e futi në kopshtin e Edenit, me qëllim që ta punonte dhe ta ruante.</para>
<para style="p"><verse number="16" style="v"/>Dhe Zoti Perëndi e urdhëroi njeriun duke i thënë: "Ha bile lirisht nga çdo pemë e kopshtit;</para>
<para style="p"><verse number="17" style="v"/>por mos ha nga pema e njohjes të së mirës dhe të së keqes, sepse ditën që do të hash prej saj ke për të vdekur me siguri".</para>
<para style="p"><verse number="18" style="v"/>Pastaj Zoti Perëndi tha: "Nuk është mirë që njeriu të jetë vetëm; unë do t'i bëj një ndihmë që i leverdis".</para>
<para style="p"><verse number="19" style="v"/>Dhe Zoti Perëndi formoi nga dheu tërë kafshët e fushës dhe tërë zogjtë e qiellit dhe i çoi te njeriu për të parë si do t'i quante; dhe sido që njeriu t'i quante qeniet e gjalla, ai do të ishte emri i tyre.</para>
<para style="p"><verse number="20" style="v"/>Dhe njeriu u vuri emra tërë bagëtisë, zogjve të qiellit dhe çdo kafshe të fushave; por për njeriun nuk u gjend asnjë ndihmë e përshtatshme për të.</para>
<para style="p"><verse number="21" style="v"/>Atëherë Zoti Perëndi e futi në një gjumë të thellë njeriun, të cilin e zuri gjumi; dhe mori një nga brinjët e tij dhe e mbylli mishin në atë vend.</para>
<para style="p"><verse number="22" style="v"/>Pastaj Zoti Perëndi me brinjën që i kishte hequr njeriut formoi një grua dhe e çoi te njeriu.</para>
<para style="p"><verse number="23" style="v"/>Dhe njeriu tha: "Kjo së fundi është kocka e kockave të mia dhe mishi i mishit tim. Ajo do të quhet grua sepse është nxjerrë nga burri".</para>
<para style="p"><verse number="24" style="v"/>Për këtë arsye njeriu do të braktisë babanë dhe nënën e tij dhe do të bashkohet me gruan e tij, dhe do të jenë një mish i vetëm.</para>
<para style="p"><verse number="25" style="v"/>Dhe burri e gruaja e tij ishin që të dy lakuriq dhe nuk kishin turp prej kësaj.</para>
<chapter number="3" style="c"/>
<para style="p"><verse number="1" style="v"/>Por gjarpri ishte më dinaku ndër të gjitha bishat e fushave që Zoti Perëndi kishte krijuar, dhe i tha gruas: "A ka thënë me të vërtetë Perëndia: "Mos hani nga të gjitha pemët e kopshtit?"".</para>
<para style="p"><verse number="2" style="v"/>Dhe gruaja iu përgjigj gjarprit: "Nga fruta e pemëve të kopshtit mund të hamë;</para>
<para style="p"><verse number="3" style="v"/>por nga fruta e pemës që është në mes të kopshtit Perëndia ka thënë: "Mos hani dhe mos e prekni, ndryshe do të vdisni"".</para>
<para style="p"><verse number="4" style="v"/>Atëherë gjarpri i tha gruas: "Ju s'keni për të vdekur aspak;</para>
<para style="p"><verse number="5" style="v"/>por Perëndia e di që ditën që do t'i hani, sytë tuaj do të hapen dhe do të jeni në gjendje si Perëndia të njihni të mirën dhe të keqen".</para>
<para style="p"><verse number="6" style="v"/>Dhe gruaja pa që pema ishte e mirë për t'u ngrënë, që ishte e këndshme për sytë dhe që pema ishte e dëshirueshme për ta bërë të zgjuar dikë; dhe ajo mori nga fruta e saj, e hëngri dhe i dha edhe burrit të saj që ishte me të, dhe hëngri edhe ai.</para>
<para style="p"><verse number="7" style="v"/>Atëherë iu hapën sytë të dyve dhe e panë që ishin lakuriq; kështu ata qepën gjethe fiku dhe bënë breza për t'u mbuluar.</para>
<para style="p"><verse number="8" style="v"/>Pastaj dëgjuan zërin e Zotit Perëndi që shëtiste në kopsht në flladin e ditës; dhe burri e gruaja e tij u fshehën nga prania e Zotit Perëndi midis pemëve të kopshtit.</para>
<para style="p"><verse number="9" style="v"/>Atëherë Zoti Perëndi thirri njeriun dhe i tha: "Ku je?".</para>
<para style="p"><verse number="10" style="v"/>Ai u përgjigj: "Dëgjova zërin tënd në kopsht, dhe pata frikë sepse isha lakuriq dhe u fsheha".</para>
<para style="p"><verse number="11" style="v"/>Dhe Perëndia i tha: "Kush të tregoi se ishe lakuriq? Mos vallë ke ngrënë nga pema që unë të kisha urdhëruar të mos haje?".</para>
<para style="p"><verse number="12" style="v"/>Njeriu u përgjigj: "Gruaja që ti më vure pranë më dha nga pema dhe unë e hëngra".</para>
<para style="p"><verse number="13" style="v"/>Dhe Zoti Perëndi i tha gruas: "Pse e bëre këtë?". Gruaja u përgjigj: "Gjarpri më mashtroi dhe unë hëngra prej saj".</para>
<para style="p"><verse number="14" style="v"/>Atëherë Zoti Perëndi i tha gjarprit: "Me qenë se bëre këtë gjë, qofsh i mallkuar ndër gjithë kafshët dhe tërë bishat e fushave! Ti do të ecësh mbi barkun tënd dhe do të hash pluhur gjithë ditët e jetës sate.</para>
<para style="p"><verse number="15" style="v"/>Dhe unë do të shtie armiqësi midis teje dhe gruas, midis farës sate dhe farës së saj; fara e saj do të shtypë kokën tënde, dhe ti do të plagosësh thembrën e farës së saj".</para>
<para style="p"><verse number="16" style="v"/>Gruas i tha: "Unë do të shumëzoj në masë të madhe vuajtjet e tua dhe barrët e tua; me vuajtje do të lindësh fëmijë; dëshirat e tua do të drejtohen ndaj burrit tënd dhe ai do të sundojë mbi ty".</para>
<para style="p"><verse number="17" style="v"/>Pastaj i tha Adamit: "Me qenë se dëgjove zërin e gruas sate dhe hëngre nga pema për të cilën të kisha urdhëruar duke thënë: "Mos ha prej saj", toka do të jetë e mallkuar për shkakun tënd, ti do të hash frytin e saj me mund tërë ditët e jetës sate.</para>
<para style="p"><verse number="18" style="v"/>Ajo do të prodhojë gjemba dhe bimë gjembore, dhe ti do të hash barin e fushave;</para>
<para style="p"><verse number="19" style="v"/>do të hash bukën me djersën e ballit, derisa të rikthehesh në dhe sepse nga ai ke dalë; sepse ti je pluhur dhe në pluhur do të rikthehesh".</para>
<para style="p"><verse number="20" style="v"/>Dhe burri i vuri gruas së tij emrin Evë, sepse ajo qe nëna e tërë të gjallëve.</para>
<para style="p"><verse number="21" style="v"/>Pastaj Zoti Perëndi i bëri Adamit dhe gruas së tij tunika prej lëkure dhe i veshi.</para>
<para style="p"><verse number="22" style="v"/>Dhe Zoti Perëndi tha: "Ja, njeriu u bë si një prej nesh, sepse njeh të mirën dhe të keqen. Dhe tani nuk duhet t'i lejohet të shtrijë dorën e tij për të marrë edhe nga pema e jetës kështu që, duke ngrënë nga ajo, të jetojë përgjithnjë".</para>
<para style="p"><verse number="23" style="v"/>Prandaj Zoti Perëndi e dëboi njeriun nga kopshti i Edenit, me qëllim, që të punonte tokën nga e cila kishte dalë.</para>
<para style="p"><verse number="24" style="v"/>Kështu ai e dëboi njeriun; dhe vendosi në lindje të kopshtit të Edenit kerubinët që vërtisnin nga çdo anë një shpatë flakëruese për të ruajtur rrugën e pemës së jetës.</para>
<chapter number="4" style="c"/>
<para style="p"><verse number="1" style="v"/>Por Adami njohu Evën, gruan e tij, e cila u ngjiz dhe lindi Kainin, dhe ai tha: "Fitova një burrë nga Zoti".</para>
<para style="p"><verse number="2" style="v"/>Pastaj lindi Abeli, vëllai i tij. Dhe Abeli u bë bari kopesh, ndërsa Kaini u bë punonjës i tokës.</para>
<para style="p"><verse number="3" style="v"/>Me kalimin e kohës, Kaini i bëri një ofertë frutash të tokës Zotit;</para>
<para style="p"><verse number="4" style="v"/>por Abeli i ofroi edhe ai të parëlindurit e kopesë së tij dhe yndyrën e tyre. Dhe Zoti e çmoi Abelin dhe dhuratën e tij,</para>
<para style="p"><verse number="5" style="v"/>por nuk çmoi Kainin dhe ofertën e tij. Dhe kështu Kaini u pezmatua shumë dhe fytyra e tij mori një pamje të dëshpëruar.</para>
<para style="p"><verse number="6" style="v"/>Atëherë Zoti i tha Kainit: "Pse je pezmatuar dhe pse fytyra jote është dëshpëruar?</para>
<para style="p"><verse number="7" style="v"/>Në rast se bën mirë a nuk do të pranohesh? Por në qoftë se bën keq, mëkati po të ruan te porta dhe dëshirat e tij drejtohen ndaj teje; por ti duhet ta sundosh".</para>
<para style="p"><verse number="8" style="v"/>Dhe Kaini foli me të vëllanë, Abelin; kur u gjendën në fushë, Kaini u ngrit kundër vëllait të tij Abelit dhe e vrau.</para>
<para style="p"><verse number="9" style="v"/>Atëherë Zoti i tha Kainit: "Ku është vëllait yt Abeli?". Ai u përgjigj: "Nuk e di; mos jam unë rojtari i vëllait tim?".</para>
<para style="p"><verse number="10" style="v"/>Zoti i tha: "Çfarë ke bërë? Zëri i gjakut të vëllait tënd më vëngon nga toka.</para>
<para style="p"><verse number="11" style="v"/>Dhe ti tani je më i mallkuar se toka që hapi gojën për të marrë gjakun e vëllait tënd nga dora jote.</para>
<para style="p"><verse number="12" style="v"/>Kur të punosh tokën, ajo nuk do të të japë më prodhimet e saj, dhe ti do të jesh një endacak dhe një ikanak mbi tokë".</para>
<para style="p"><verse number="13" style="v"/>Atëherë Kaini i tha Zotit; "Ndëshkimi im është tepër i madh aq sa unë nuk mund ta duroj.</para>
<para style="p"><verse number="14" style="v"/>Ja, ti po më dëbon sot nga faqja e këtij dheu dhe do të fshihem nga fytyra jote; dhe do të bëhem endacak dhe ikanak nëpër botë dhe do të ndodhë që të më vrasë kushdo që do të më gjejë".</para>
<para style="p"><verse number="15" style="v"/>Dhe Zoti i tha: "Prandaj, kushdo që vret Kainin, do të dënohet shtatë herë". Dhe Zoti vuri një shenjë mbi Kainin, me qëllim që kushdo që ta gjente të mos e vriste.</para>
<para style="p"><verse number="16" style="v"/>Atëherë Kaini u largua nga prania e Zotit dhe banoi në vendin e quajtur Nod, në lindje të Edenit.</para>
<para style="p"><verse number="17" style="v"/>Dhe Kaini njohu të shoqen, e cila u ngjiz dhe lindi Enokun. Pastaj Kaini ndërtoi një qytet, të cilit i vuri emrin Enok, emri i të birit.</para>
<para style="p"><verse number="18" style="v"/>Dhe Enokut i lindi Iradi; Iradit i lindi Mehujaeli; Mehujaelit i lindi Methusaeli dhe Mathusaelit i lindi Lameku.</para>
<para style="p"><verse number="19" style="v"/>Dhe Lameku mori dy gra: emri i njërës ishte Ada dhe emri i tjetrës Cilah.</para>
<para style="p"><verse number="20" style="v"/>Dhe Ada lindi Jabalin, që ishte babai i atyre që banojnë në çadra dhe merren me rritjen e bagëtisë.</para>
<para style="p"><verse number="21" style="v"/>Por emri i të vëllait ishte Jubal, që ishte babai i gjithë atyre që i binin qestes dhe flautit.</para>
<para style="p"><verse number="22" style="v"/>Cilah lindi edhe ajo Tubal-kainin, krijuesi i çfarëdo lloji veglash prej bronzi dhe hekuri, dhe motra e Tubal-kainit qe Naama.</para>
<para style="p"><verse number="23" style="v"/>Pastaj Lameku u tha grave të tij: "Ada dhe Cilah, dëgjoni zërin tim; gra të Lamekut, u vini re fjalëve të mia! Po, unë vrava një njeri sepse më plagosi, dhe një të ri sepse më shkaktoi një irnim.</para>
<para style="p"><verse number="24" style="v"/>Në rast se do t'i merret hak Kainit shtatë herë, Lamekut do t'i merret hak shtatëdhjetë herë shtatë".</para>
<para style="p"><verse number="25" style="v"/>Pastaj Adami njohu përsëri gruan e tij, që lindi një djalë dhe e quajti Seth, sepse ajo tha: "Perëndia më dha një tjetër pasardhës në vend të Abelit, që u vra nga Kaini".</para>
<para style="p"><verse number="26" style="v"/>Edhe Sethit i lindi një djalë, të cilin e quajti Enosh. Atëherë filluan të kërkojnë emrin e Zotit.</para>
<chapter number="5" style="c"/>
<para style="p"><verse number="1" style="v"/>Ky është libri i prejardhjes së Adamit. Ditën që Perëndia krijoi njeriun e bëri të ngjashëm me Perëndinë.</para>
<para style="p"><verse number="2" style="v"/>Ai i krijoi mashkull dhe femër, i bekoi dhe u dha emrin njeri, ditën që u krijuan.</para>
<para style="p"><verse number="3" style="v"/>Adami jetoi njëqind e tridhjetë vjet dhe i lindi një djalë që i përngjiste, një lloj në shëmbëlltyrë të tij dhe e quajti Seth.</para>
<para style="p"><verse number="4" style="v"/>Mbas lindjes së Sethit, Adami jetoi tetëqind vjet dhe pati bij dhe bija.</para>
<para style="p"><verse number="5" style="v"/>Kështu Adami jetoi gjithsej nëntëqind e tridhjetë vjet; pastaj vdiq.</para>
<para style="p"><verse number="6" style="v"/>Sethi jetoi njëqind e pesë vjet dhe i lindi Enoshi.</para>
<para style="p"><verse number="7" style="v"/>Pas lindjes së Enoshit, Sethi jetoi tetëqind e shtatë vjet dhe pati bij e bija të tjerë.</para>
<para style="p"><verse number="8" style="v"/>Kështu tërë koha që Sethi jetoi qe nëntëqind e dymbëdhjetë vjet; pastaj vdiq.</para>
<para style="p"><verse number="9" style="v"/>Enoshi jetoi nëntëdhjetë vjet dhe i lindi Kenani.</para>
<para style="p"><verse number="10" style="v"/>Mbas lindjes së Kenanit, Enoshi jetoi tetëqind e pesëmbëdhjetë vjet dhe pati bij e bija të tjerë.</para>
<para style="p"><verse number="11" style="v"/>Kështu Enoshi jetoi gjithsej nëntëqind e pesë vjet; pastaj vdiq.</para>
<para style="p"><verse number="12" style="v"/>Kenani jetoi shtatëdhjetë vjet dhe i lindi Mahalaleeli.</para>
<para style="p"><verse number="13" style="v"/>Mbas lindjes së Mahalaleelit, Kenani jetoi tetëqind e dyzet vjet dhe pati bij e bija të tjerë.</para>
<para style="p"><verse number="14" style="v"/>Kështu Kenani jetoi gjithsej nëntëqind e dhjetë vjet; pastaj vdiq.</para>
<para style="p"><verse number="15" style="v"/>Mahalaleeli jetoi gjashtëdhjetë e pesë vjet dhe i lindi Jaredi.</para>
<para style="p"><verse number="16" style="v"/>Mbas lindjes së Jaredit, Mahalaleeli jetoi tetëqind e tridhjetë vjet dhe pati bij e bija të tjerë.</para>
<para style="p"><verse number="17" style="v"/>Kështu Mahalaleeli jetoi gjithsej tetëqind e nëntëdhjetë e pesë vjet; pastaj vdiq.</para>
<para style="p"><verse number="18" style="v"/>Jaredi jetoi njëqind e gjashtëdhjetë e dy vjet dhe i lindi Enoku.</para>
<para style="p"><verse number="19" style="v"/>Mbas lindjes së Enokut, Jaredi jetoi tetëqind vjet dhe pati bij dhe bija të tjerë.</para>
<para style="p"><verse number="20" style="v"/>Kështu Jaredi jetoi gjithsej nëntëqind e gjashtëdhjetë e dy vjet; pastaj vdiq.</para>
<para style="p"><verse number="21" style="v"/>Enoku jetoi gjashtëdhjetë e pesë vjet dhe i lindi Methuselahu.</para>
<para style="p"><verse number="22" style="v"/>Mbas lindjes të Methuselahut, Enoku eci me Perëndinë treqind vjet dhe pati bij e bija të tjerë.</para>
<para style="p"><verse number="23" style="v"/>Kështu Enoku jetoi gjithsej treqind e gjashtëdhjetë e pesë vjet.</para>
<para style="p"><verse number="24" style="v"/>Pra Enoku eci me Perëndinë, por nuk u gjend më, sepse Perëndia e mori me vete.</para>
<para style="p"><verse number="25" style="v"/>Metuselahu jetoi njëqind e tetëdhjetë e shtatë vjet dhe i lindi Lameku.</para>
<para style="p"><verse number="26" style="v"/>Mbas lindjes së Lamekut, Metuselahu jetoi shtatëqind e tetëdhjetë e dy vjet dhe i lindën bij e bija.</para>
<para style="p"><verse number="27" style="v"/>Kështu Metuselahu jetoi gjithsej nëntëqind e gjashtëdhjetë e nëntë vjet; pastaj ai vdiq.</para>
<para style="p"><verse number="28" style="v"/>Lameku jetoi njëqind e tetëdhjetë e dy vjet dhe i lindi një bir;</para>
<para style="p"><verse number="29" style="v"/>dhe i vuri emrin Noe, duke thënë: "Ky do të na ngushëllojë për punën tonë dhe për mundin e duarve tona, për shkak të tokës që Zoti e ka mallkuar".</para>
<para style="p"><verse number="30" style="v"/>Pasi solli në këtë botë Noeun, Lameku jetoi pesëqind e nëntëdhjetë e pesë vjet dhe i lindën bij e bija të tjerë.</para>
<para style="p"><verse number="31" style="v"/>Kështu Lameku jetoi gjithsej shtatëqind e shtatëdhjetë e shtatë vjet, pastaj ai vdiq.</para>
<para style="p"><verse number="32" style="v"/>Noeut, në moshën pesëqind vjeç, i lindi Semi, Kami dhe Jafeti.</para>
<chapter number="6" style="c"/>
<para style="p"><verse number="1" style="v"/>Kur njerëzit filluan të shumohen mbi faqen e dheut dhe u lindën atyre vajza,</para>
<para style="p"><verse number="2" style="v"/>djemtë e Perëndisë panë që vajzat e njerëzve ishin të bukura, dhe morën për gra të gjitha ato që i zgjodhën vetë.</para>
<para style="p"><verse number="3" style="v"/>Dhe Zoti tha: "Fryma im nuk do të hahet gjithnjë me njeriun, sepse në shthurjen e tij ai nuk është veçse mish; ditët e tij do të jenë, pra, njëqind e njëzet vjet".</para>
<para style="p"><verse number="4" style="v"/>Kishte gjigantë mbi tokë në ato kohë, madje edhe më vonë, kur bijtë e Perëndisë iu afruan bijave të njerëzve dhe këto u lindën atyre fëmijë. Ata janë heronjtë që jetuan në kohët e lashtësisë, janë njerëzit e famshëm të këtyre kohëve.</para>
<para style="p"><verse number="5" style="v"/>Dhe tani Zoti pa që ligësia e njerëzve ishte e madhe mbi tokë dhe që tërë synimet e mendimeve të zemrës së tyre nuk ishin gjë tjetër veçse e keqja në çdo kohë.</para>
<para style="p"><verse number="6" style="v"/>Dhe Zoti u pendua që kishte krijuar njeriun mbi tokë dhe u brengos për këtë në zemër të vet.</para>
<para style="p"><verse number="7" style="v"/>Kështu Zoti tha: "Unë do të shfaros nga faqja e dheut njeriun që kam krijuar, duke filluar nga njeriu deri te kafshët, te rrëshqanorët, te zogjtë e qiellit, sepse pendohem që i kam krijuar".</para>
<para style="p"><verse number="8" style="v"/>Por Noeu gjeti hir në sytë e Zotit.</para>
<para style="p"><verse number="9" style="v"/>Kjo është prejardhja e Noeut. Noeu ishte një njeri i drejtë dhe i patëmetë midis bashkëkohësve të tij. Noeu eci me Perëndinë.</para>
<para style="p"><verse number="10" style="v"/>Dhe Noeu pati tre bij: Semin, Kamin dhe Jafetin.</para>
<para style="p"><verse number="11" style="v"/>Por toka ishte e korruptuar para Perëndisë dhe plot e përplot me dhunë.</para>
<para style="p"><verse number="12" style="v"/>Tani Perëndia vështroi tokën dhe ja, ajo ishte e prishur, sepse çdo mish i tokës kishte shthurur sjelljen e tij.</para>
<para style="p"><verse number="13" style="v"/>Dhe Perëndia i tha Noeut: "Kam vendosur t'i jap fund çdo mishi, sepse toka për shkak të njerëzve është plot me dhunë; ja, unë do t'i zhduk bashkë me tokën.</para>
<para style="p"><verse number="14" style="v"/>Bëj një arkë prej druri; bëje arkën me dhoma dhe lyeje me bitum nga jashtë e nga brenda.</para>
<para style="p"><verse number="15" style="v"/>Por ti do ta ndërtosh në këtë mënyrë: gjatësia e arkës do të jetë treqind kubitë, gjerësia pesëdhjetë dhe lartësia tridhjetë.</para>
<para style="p"><verse number="16" style="v"/>Do ta bësh arkën me një dritare dhe do ta mbarosh me një kubit mbulese nga sipër; anash arkës do të vendosësh derën dhe do ta bësh me tre kate, pra me katin e poshtëm, të mesëm dhe të sipërm.</para>
<para style="p"><verse number="17" style="v"/>Dhe ja, unë vetë kam për të sjellë përmbytjen e ujërave mbi tokë, për të shkatërruar nën qiellin çdo mish që ka shenjë jete; çdo gjë që ndodhet mbi tokën ka për të vdekur.</para>
<para style="p"><verse number="18" style="v"/>Por unë do të caktoj besëlidhjen time me ty dhe ti do të futesh në arkën: ti, fëmijët e tu, gruaja jote dhe gratë e bijve të tu.</para>
<para style="p"><verse number="19" style="v"/>Dhe nga çdo gjë që jeton prej çdo lloj mishi fut në arkë dy nga çdo lloj, për t'i ruajtur me vete gjallë bashkë me ty; dhe të jenë mashkull dhe femër.</para>
<para style="p"><verse number="20" style="v"/>Nga zogjtë, nga bagëtia dhe të gjithë rrëshqanorët e tokës sipas llojit të tyre, dy nga çdo lloj do të vijnë te ti, që të ruhen gjallë.</para>
<para style="p"><verse number="21" style="v"/>Dhe merr për vete nga çdo ushqim që hahet, grumbulloje dhe ruaje, në mënyrë që të shërbejë si ushqim për ty dhe për ata".</para>
<para style="p"><verse number="22" style="v"/>Dhe Noeu veproi ashtu, bëri pikërisht të gjitha ato që Perëndia i kishte urdhëruar.</para>
<chapter number="7" style="c"/>
<para style="p"><verse number="1" style="v"/>Atëherë Zoti i tha Noeut: "Hyr në arkë bashkë me tërë familjen tënde, sepse pashë se je i drejtë para meje në këtë brez.</para>
<para style="p"><verse number="2" style="v"/>Nga çdo lloj kafshe të pastër merr shtatë çifte, meshkuj e femra, si dhe nga kafshët jo të pastra një çift, mashkull dhe femër;</para>
<para style="p"><verse number="3" style="v"/>edhe nga zogjtë e qiellit merr shtatë çifte, meshkuj e femra, për të ruajtur gjallë farën e tyre mbi faqen e tërë dheut;</para>
<para style="p"><verse number="4" style="v"/>sepse mbas shtatë ditëve do të bëj që të bjerë shi mbi tokë për dyzet ditë e dyzet net me radhë, dhe do të shfaros nga faqja e dheut tërë qeniet e gjalla që kam krijuar".</para>
<para style="p"><verse number="5" style="v"/>Dhe Noeu bëri pikërisht ashtu siç i kishte urdhëruar Zoti.</para>
<para style="p"><verse number="6" style="v"/>Noeu ishte gjashtëqind vjeç kur mbi tokë ndodhi përmbytja e ujërave.</para>
<para style="p"><verse number="7" style="v"/>Kështu Noeu u fut në arkë bashkë me bijtë e tij, me të shoqen dhe me gratë e bijve të tij, për shkak të ujërave të përmbytjes.</para>
<para style="p"><verse number="8" style="v"/>Nga kafshët e pastra dhe nga kafshët jo të pastra, nga zogjtë e nga të gjitha llojet që zvarriten mbi tokë,</para>
<para style="p"><verse number="9" style="v"/>erdhën dy nga dy para Noeut, në arkë, një mashkull e një femër, ashtu si e kishte porositur Perëndia atë.</para>
<para style="p"><verse number="10" style="v"/>Në fund të shtatë ditëve, ujërat e përmbytjes mbuluan tokën.</para>
<para style="p"><verse number="11" style="v"/>Në vitin e gjashtëqindtë të jetës së Noeut, në muajin e dytë dhe në ditën e shtatëmbëdhjetë të muajit, në atë ditë tërë burimet e humnerës së madhe shpërthyen dhe kataraktet e qiellit u hapën.</para>
<para style="p"><verse number="12" style="v"/>Dhe ra shi mbi tokë për dyzet ditë dhe dyzet net.</para>
<para style="p"><verse number="13" style="v"/>Po atë ditë hynë në arkë Noeu dhe bijtë e tij Semi, Kami dhe Jafeti, gruaja e Noeut si dhe tri gratë e bijve të tij me ta;</para>
<para style="p"><verse number="14" style="v"/>ata dhe të gjitha bishat sipas llojit, tërë bagëtia sipas llojit të saj, të gjithë rrëshqanorët që zvarriten mbi tokën sipas llojit të tyre, tërë zogjtë sipas llojit të tyre, tërë zogjtë e çfarëdo lloji.</para>
<para style="p"><verse number="15" style="v"/>Ata erdhën te Noeu në arkë, dy nga dy, prej çdo mishi që ka frymë jete;</para>
<para style="p"><verse number="16" style="v"/>hynë, mashkull e femër, nga çdo mish, ashtu si Perëndia e kishte porositur Noeun; pastaj Zoti i mbylli brenda.</para>
<para style="p"><verse number="17" style="v"/>Dhe përmbytja ra mbi tokë për dyzet ditë me radhë; dhe ujërat u rritën dhe e ngritën arkën lart mbi tokë.</para>
<para style="p"><verse number="18" style="v"/>Ujërat u shtuan dhe u rritën shumë mbi tokë, arka pluskonte mbi sipërfaqen e ujërave.</para>
<para style="p"><verse number="19" style="v"/>Dhe ujërat u shtuan me forcë të madhe mbi tokë; të gjitha malet e larta që ndodheshin nën tërë qiellin u mbuluan.</para>
<para style="p"><verse number="20" style="v"/>Ujërat u ngritën pesëmbëdhjetë kubitë mbi to; dhe malet u mbuluan prej tyre.</para>
<para style="p"><verse number="21" style="v"/>Kështu u shuan të gjitha llojet e mishit që lëviznin mbi tokë: zogjtë, bagëtia, bishat, rrëshqanorët e çdo lloji që zvarriteshin mbi tokë dhe tërë njerëzit.</para>
<para style="p"><verse number="22" style="v"/>Vdiq çdo gjë që ishte mbi tokën e thatë dhe që kishte frymë jete në vrimat e hundës.</para>
<para style="p"><verse number="23" style="v"/>Dhe të gjitha gjallesat që ishin mbi faqen e dheut u shfarosën: duke filluar nga njeriu deri te bagëtia, te gjarpërinjtë dhe zogjtë e qiellit; ato u shfarosën nga toka dhe shpëtoi vetëm Noeu bashkë me ata që ishin me të në arkë.</para>
<para style="p"><verse number="24" style="v"/>Dhe ujërat mbuluan tokën për njëqind e pesëdhjetë ditë.</para>
<chapter number="8" style="c"/>
<para style="p"><verse number="1" style="v"/>Pastaj Perëndisë iu kujtua Noeu, të gjitha gjallesat dhe tërë bagëtia që ishte me të në arkë; dhe Perëndia bëri që të fryjë një erë mbi tokë dhe ujërat e ulën lartësinë e tyre.</para>
<para style="p"><verse number="2" style="v"/>Burimet e humnerës dhe kataraktet e qiellit u mbyllën dhe shiu nga qielli pushoi.</para>
<para style="p"><verse number="3" style="v"/>Dhe ujërat vazhduan të tërhiqeshin nga toka; dhe mbas njëqind e pesëdhjetë ditësh ishin pakësuar.</para>
<para style="p"><verse number="4" style="v"/>Në muajin e shtatë, ditën e shtatëmbëdhjetë të muajit, arka u ndal në malet e Araratit.</para>
<para style="p"><verse number="5" style="v"/>Dhe ujërat vazhduan të pakësohen deri në muajin e dhjetë. Në muajin e dhjetë, ditën e parë të muajit, u dukën majat e maleve.</para>
<para style="p"><verse number="6" style="v"/>Kështu, mbas dyzet ditësh, ndodhi që Noeu hapi dritaren që kishte bërë në arkë,</para>
<para style="p"><verse number="7" style="v"/>dhe nisi jashtë korbin, që vazhdoi të shkojë para dhe prapa, derisa u thanë ujërat mbi tokë.</para>
<para style="p"><verse number="8" style="v"/>Pastaj lëshoi pëllumbin për të parë në se ujërat ishin pakësuar mbi sipërfaqen e tokës.</para>
<para style="p"><verse number="9" style="v"/>Por pëllumbi nuk gjeti dot vendin ku të mbështeste këmbën e tij dhe u kthye përsëri në arkë, sepse kishte ende ujëra mbi sipërfaqen e tërë tokës; dhe ai shtriu dorën, e kapi dhe e tërhoqi brenda arkës.</para>
<para style="p"><verse number="10" style="v"/>Priti atëherë shtatë ditë të tjera, pastaj e dërgoi përsëri pëllumbin jashtë arkës.</para>
<para style="p"><verse number="11" style="v"/>Dhe pëllumbi u kthye tek ai aty nga mbrëmja; dhe ja, ai kishte në sqep një gjethe ulliri të këputur, të njomë; kështu Noeu kuptoi se ujërat ishin tërhequr nga toka.</para>
<para style="p"><verse number="12" style="v"/>Atëherë priti shtatë ditë të tjera, pastaj e lëshoi jashtë pëllumbin, por ky nuk u kthye më tek ai.</para>
<para style="p"><verse number="13" style="v"/>Në vitin e gjashtëqindenjëtë të Noeut, gjatë muajit të parë, në ditën e parë të muajit, ujërat ishin tharë mbi tokë; dhe Noeu e zbuloi arkën, vështroi dhe ja që sipërfaqja e tokës ishte e thatë.</para>
<para style="p"><verse number="14" style="v"/>Dhe kështu në muajin e dytë, në ditën e njëzet e shtatë të tij, toka ishte e thatë.</para>
<para style="p"><verse number="15" style="v"/>Atëherë Perëndia i foli Noeut, duke thënë:</para>
<para style="p"><verse number="16" style="v"/>"Dil nga arka ti, gruaja jote, bijtë e tu dhe gratë e bijve të tu bashkë me ty.</para>
<para style="p"><verse number="17" style="v"/>Nxirr me vete tërë kafshët që janë bashkë me ty, të çdo mishi që të jenë: zogj, bagëti dhe tërë rrëshqanorët që zvarriten mbi tokë, me qëllim që të rriten shumë mbi tokë dhe të jenë pjellorë e të shumohen mbi tokë".</para>
<para style="p"><verse number="18" style="v"/>Kështu Noeu doli me bijtë e tij, me gruan e tij dhe me gratë e bijve të tij.</para>
<para style="p"><verse number="19" style="v"/>Të gjitha kafshët, të gjithë rrëshqanorët, të gjithë zogjtë, gjithçka lëviz mbi tokë, sipas familjeve të tyre, dolën nga arka.</para>
<para style="p"><verse number="20" style="v"/>Atëherë Noeu ndërtoi një altar për Zotin, mori nga çdo lloj kafshësh dhe zogjsh të pastër dhe ofroi fli mbi altarin.</para>
<para style="p"><verse number="21" style="v"/>Dhe Zoti ndjeu një erë të këndshme dhe ai tha në zemër të vet: "Unë nuk do ta mallkoj më tokën për shkak të njeriut, sepse synimet e zemrës së njeriut janë të këqija qysh në fëmijërinë e tij; dhe nuk do të godas më çdo gjallesë, siç kam bërë.</para>
<para style="p"><verse number="22" style="v"/>Derisa të jetë toka, nuk do të pushojnë kurrë së ekzistuari mbjellja dhe korrja, të ftohtit dhe të nxehtit, vera dhe dimri, dita dhe nata.</para>
<chapter number="9" style="c"/>
<para style="p"><verse number="1" style="v"/>Pastaj Perëndia bekoi Noeun dhe bijtë e tij dhe u tha atyre: "Qofshi frytdhënës, shumëzoheni dhe mbusheni tokën.</para>
<para style="p"><verse number="2" style="v"/>Dhe frika dhe tmerri juaj do të ushtrohet mbi të gjitha kafshët e tokës, mbi të gjithë zogjtë e qiellit, mbi gjithçka që lëviz mbi tokë, si edhe mbi të gjithë peshqit e detit. Ata janë lënë në pushtetin tuaj.</para>
<para style="p"><verse number="3" style="v"/>Çdo gjë që lëviz dhe ka jetë do t'ju shërbejë si ushqim; unë ju jap tërë këto gjëra; ju jap edhe barin e gjelbër;</para>
<para style="p"><verse number="4" style="v"/>por nuk do ta hani mishin me gjallërinë e tij, domethënë me gjakun e tij.</para>
<para style="p"><verse number="5" style="v"/>Unë do të kërkoj sigurisht llogari për gjakun e jetëve tuaja dhe këtë do t'ia kërkoj çdo kafshe dhe njeriu. Do t'i kërkoj llogari për jetën e njeriut dorës së çdo vëllai të njeriut.</para>
<para style="p"><verse number="6" style="v"/>Cilido që derdh gjakun e një njeriu, gjaku i tij do të derdhet nga një njeri, sepse Perëndia e ka krijuar njeriun sipas shëmbëlltyrës së tij.</para>
<para style="p"><verse number="7" style="v"/>Ju, pra, jini frytdhënës dhe shumëzohuni; rrituni me të madhe në tokë dhe shumohuni në të".</para>
<para style="p"><verse number="8" style="v"/>Pastaj Perëndia u foli Noeut dhe bijve të tij që ishin bashkë me të, duke thënë:</para>
<para style="p"><verse number="9" style="v"/>"Sa për mua, unë caktoj besëlidhjen time me ju dhe me brezin që vjen pas jush,</para>
<para style="p"><verse number="10" style="v"/>dhe me gjithë gjallesat që janë me ju: zogj, bagëti dhe tërë kafshët e tokës që janë me ju, duke filluar nga tërë ata që kanë dalë nga arka dhe deri te tërë kafshët e tokës.</para>
<para style="p"><verse number="11" style="v"/>Unë e caktoj besëlidhjen time me ju: asnjë lloj mishi nuk do të shfaroset më nga ujërat e përmbytjes, dhe nuk do të ketë më përmbytje për të shkatërruar tokën".</para>
<para style="p"><verse number="12" style="v"/>Pastaj Perëndia tha: "Kjo është shenja e besëlidhjes që unë përfundoj midis meje dhe jush, me të gjitha qeniet e gjalla që janë me ju, me të gjithë brezat e ardhshëm.</para>
<para style="p"><verse number="13" style="v"/>Unë e vendos ylberin tim në një re, dhe do të shërbejë si shenjë për besëlidhjen e përfunduar midis meje dhe tokës.</para>
<para style="p"><verse number="14" style="v"/>Dhe kur të sjell re mbi tokën, do të ndodhë që harku të shfaqet në retë;</para>
<para style="p"><verse number="15" style="v"/>dhe unë do të kujtohem për besëlidhjen time midis meje dhe jush si dhe me çdo gjallesë të çfarëdo lloji mishi, dhe ujërat nuk do të shndërrohen më në një përmbytje për të shkatërruar çfarëdo lloj mishi.</para>
<para style="p"><verse number="16" style="v"/>Harku, pra, do të ndodhet në retë dhe unë do ta shikoj për të kujtuar besëlidhjen e përjetshme midis Perëndisë dhe çdo gjallese të çfarëdo mishi që ndodhet mbi tokë".</para>
<para style="p"><verse number="17" style="v"/>Dhe Perëndia i tha Noeut: "Kjo është shenja e besëlidhjes që unë kam caktuar midis meje dhe çfarëdo mishi që është mbi tokë".</para>
<para style="p"><verse number="18" style="v"/>Dhe bijtë e Noeut që dolën nga arka qenë Semi, Kami dhe Jafeti; Kami është babai i Kanaanit.</para>
<para style="p"><verse number="19" style="v"/>Këta janë tre bijtë e Noeut, dhe ata populluan tërë tokën.</para>
<para style="p"><verse number="20" style="v"/>Më vonë Noeu, që ishte bujk, filloi të mbjellë një vresht;</para>
<para style="p"><verse number="21" style="v"/>dhe piu verë e u deh, dhe u zhvesh në mes të çadrës së tij.</para>
<para style="p"><verse number="22" style="v"/>Dhe Kami, i ati i Kanaanit, pa babanë e tij lakuriq dhe vajti t'ua thotë vëllezërve të tij që ndodheshin jashtë.</para>
<para style="p"><verse number="23" style="v"/>Por Semi dhe Jafeti morën një mantel, e hodhën mbi shpatullat e tyre dhe, duke ecur së prapthi, mbuluan lakuriqësinë e babait të tyre; dhe, me qenë se fytyrat e tyre ishin kthyer nga ana tjetër, ata nuk e panë lakuriqësinë e babait të tyre.</para>
<para style="p"><verse number="24" style="v"/>Kur Noeu u zgjua nga dehja e tij, mësoi atë që i kishte bërë i biri më i vogël, dhe tha:</para>
<para style="p"><verse number="25" style="v"/>"I mallkuar qoftë Kanaani! Ai qoftë shërbyesi i shërbëtorëve të vëllezërve të tij!".</para>
<para style="p"><verse number="26" style="v"/>Pastaj tha: "I bekuar qoftë Zoti, Perëndia i Semit, dhe Kanaani të jetë shërbëtori i tij.</para>
<para style="p"><verse number="27" style="v"/>Perëndia ta rritë Jafetin dhe ky të banojë në çadrat e Semit; Kanaani qoftë shërbyesi i tij!".</para>
<para style="p"><verse number="28" style="v"/>Mbas përmbytjes, Noeu jetoi treqind e pesëdhjetë vjet.</para>
<para style="p"><verse number="29" style="v"/>Kështu Noeu jetoi gjithsej nëntëqind e pesëdhjetë vjet; pastaj vdiq.</para>
<chapter number="10" style="c"/>
<para style="p"><verse number="1" style="v"/>Këta janë pasardhësit e bijve të Noeut: Semit, Kamit dhe Jafetit; mbas përmbytjes, atyre u lindën fëmijë.</para>
<para style="p"><verse number="2" style="v"/>Jafeti pati si bij: Gomerin, Magogun, Madainin, Javanin, Tubalin, Meshekun dhe Tirasin.</para>
<para style="p"><verse number="3" style="v"/>Bijtë e Gomerit qenë: Ashkenazi, Rifathi dhe Togarmahu.</para>
<para style="p"><verse number="4" style="v"/>Bijtë e Javanit qenë: Elishami, Tarshishi, Kitimi dhe Dodanimi.</para>
<para style="p"><verse number="5" style="v"/>Prej tyre rrjedhin popujt e shpërndarë në ishujt e kombeve, në vendet e tyre të ndryshme, secili sipas gjuhës së vet, sipas familjeve të tyre dhe kombeve të tyre.</para>
<para style="p"><verse number="6" style="v"/>Bijtë e Kamit qenë: Kushi, Mitsraimi, Puti dhe Kanaani.</para>
<para style="p"><verse number="7" style="v"/>Bijtë e Kushit qenë: Seba, Havilahu, Sabtahu, Raamahu dhe Sabtekahu; dhe bijtë e Raamahut qenë: Sheba dhe Dedani.</para>
<para style="p"><verse number="8" style="v"/>Kushit i lindi Nimrodi, që filloi të jetë një njeri i fuqishëm mbi tokë.</para>
<para style="p"><verse number="9" style="v"/>Ai qe një gjahtar i fuqishëm para Zotit; prandaj thuhet: "Si Nimrodi, gjahtari i fuqishëm para Zotit".</para>
<para style="p"><verse number="10" style="v"/>Dhe fillimi i mbretërimit të tij qe Babeli, Ereku, Akadi dhe Kalmehu në vendin e Shinarit.</para>
<para style="p"><verse number="11" style="v"/>Nga ky vend shkoi në Asiri dhe ndërtoi Ninivenë, Rehoboth-Irin dhe Kalahun;</para>
<para style="p"><verse number="12" style="v"/>midis Ninivesë dhe Kalahut ndërtoi Resenin (që është qyteti i madh).</para>
<para style="p"><verse number="13" style="v"/>Mitsraimit i lindën ludimët, anamimët, lehabimët, naftuhimët,</para>
<para style="p"><verse number="14" style="v"/>pathrusimët, kasluhimët (prej të cilëve dolën filistenjtë) dhe kaftorimët.</para>
<para style="p"><verse number="15" style="v"/>Kanaanit i lindi Sidoni, i parëlinduri i tij, dhe Heti,</para>
<para style="p"><verse number="16" style="v"/>dhe jebusenjtë, amorenjtë, girgasenjtë,</para>
<para style="p"><verse number="17" style="v"/>hivenjtë, arkenjtë, sinenjtë,</para>
<para style="p"><verse number="18" style="v"/>arvadenjtë, tsemarenjtë dhe hamathenjtë. Pastaj familjet e kanaanenjve u shpërndanë.</para>
<para style="p"><verse number="19" style="v"/>Dhe kufijtë e kanaanenjve shkuan nga Sidoni, në drejtim të Gerarit, deri në Gaza; dhe në drejtim të Sodomës, Gomorës, Admës dhe Ceboimoit deri në Lesha.</para>
<para style="p"><verse number="20" style="v"/>Këta janë bijtë e Kamit, sipas familjeve të tyre, sipas gjuhëve të tyre, në vendet e tyre, në kombet e tyre.</para>
<para style="p"><verse number="21" style="v"/>Edhe Semit, babai i të gjithë fëmijëve të Eberit dhe vëlla madhor i Jafetit, i lindën bij.</para>
<para style="p"><verse number="22" style="v"/>Bijtë e Semit qenë: Elami, Asuri, Arpakshadi, Ludi dhe Arami.</para>
<para style="p"><verse number="23" style="v"/>Bijtë e Aramit qenë: Uzi, Huli, Getheri dhe Mashi.</para>
<para style="p"><verse number="24" style="v"/>Nga Arpakshadi lindi Shelahu dhe nga Shelahu Eberi.</para>
<para style="p"><verse number="25" style="v"/>Eberit i lindën dy bij; emri i njërit prej tyre ishte Peleg, sepse në ditët e tij toka u nda, dhe emri i të vëllait ishte Joktan.</para>
<para style="p"><verse number="26" style="v"/>Nga Joktani lindën Almodadi, Shelefi, Hatsarmavethi dhe Jerahu,</para>
<para style="p"><verse number="27" style="v"/>Hadorami, Uzali, Diklahu,</para>
<para style="p"><verse number="28" style="v"/>Obali, Abimaeli, Sheba,</para>
<para style="p"><verse number="29" style="v"/>Ofiri, Havilahu dhe Jobabi. Tërë këta qenë bij të Joktanit.</para>
<para style="p"><verse number="30" style="v"/>Dhe vendbanimi i tyre qe mali lindor, nga Mesha deri në Sefar.</para>
<para style="p"><verse number="31" style="v"/>Këta janë bijtë e Semit, sipas familjeve të tyre, sipas gjuhëve të tyre, në vendet e tyre sipas kombeve të tyre.</para>
<para style="p"><verse number="32" style="v"/>Këto janë familjet e bijve të Noeut, sipas brezave të tyre, në kombet e tyre; dhe prej tyre dolën kombet që u shpërndanë në tokë mbas përmbytjes.</para>
<chapter number="11" style="c"/>
<para style="p"><verse number="1" style="v"/>Por tërë toka fliste të njëjtën gjuhë dhe përdorte të njëjtat fjalë.</para>
<para style="p"><verse number="2" style="v"/>Dhe ndodhi që, ndërsa po zhvendoseshin në drejtim të jugut, ata gjetën një fushë në vendin e Shinarit dhe u vendosën atje.</para>
<para style="p"><verse number="3" style="v"/>Dhe i thanë njëri-tjetrit: "O burra, të bëjmë tulla dhe t'i pjekim me zjarr!". Dhe përdorën tulla në vend të gurëve dhe bitum në vend të llaçit.</para>
<para style="p"><verse number="4" style="v"/>Dhe thanë: "O burra, të ndërtojmë për vete një qytet dhe një kullë maja e së cilës të arrijë deri në qiell, dhe t'i bëjmë një emër vetes që të mos shpërndahemi mbi faqen e tërë dheut".</para>
<para style="p"><verse number="5" style="v"/>Por Zoti zbriti për të parë qytetin dhe kullën që bijtë e njerëzve ishin duke ndërtuar.</para>
<para style="p"><verse number="6" style="v"/>Dhe Zoti tha: "Ja, ata janë një popull i vetëm dhe kanë të gjithë të njëjtën gjuhë; dhe kjo është ajo që ata filluan të bëjnë; tani asgjë nuk ka për t'i penguar ata të përfundojnë atë që kanë ndërmend të bëjnë.</para>
<para style="p"><verse number="7" style="v"/>O burra, të zbresim pra atje poshtë dhe të ngatërrojmë gjuhën e tyre, në mënyrë që njëri të mos kuptojë të folurën e tjetrit".</para>
<para style="p"><verse number="8" style="v"/>Kështu Zoti i shpërndau mbi faqen e tërë dheut dhe ata pushuan së ndërtuari qytetin.</para>
<para style="p"><verse number="9" style="v"/>Prandaj këtij vendi iu dha emri i Babelit, sepse Zoti aty ngatërroi gjuhën e tërë dheut dhe i shpërndau mbi tërë faqen e dheut.</para>
<para style="p"><verse number="10" style="v"/>Këta janë pasardhësit e Semit. Në moshën njëqind vjeç Semit i lindi Arpakshadi, pikërisht dy vjet pas përmbytjes.</para>
<para style="p"><verse number="11" style="v"/>Mbas lindjes të Arpakshadit, Semi jetoi pesëqind vjet dhe i lindën bij dhe bija.</para>
<para style="p"><verse number="12" style="v"/>Arpakshadi jetoi tridhjetë e pesë vjet dhe i lindi Shelahu.</para>
<para style="p"><verse number="13" style="v"/>Mbas lindjes së Shelahut, Arpakshadi jetoi katërqind e tre vjet dhe i lindën bij dhe bija.</para>
<para style="p"><verse number="14" style="v"/>Shelahu jetoi tridhjetë vjet dhe i lindi Eberi.</para>
<para style="p"><verse number="15" style="v"/>Mbas lindjes së Eberit, Shelahu jetoi katërqind e tre vjet dhe i lindën bij dhe bija.</para>
<para style="p"><verse number="16" style="v"/>Eberi jetoi tridhjetë e katër vjet dhe lindi Pelegu.</para>
<para style="p"><verse number="17" style="v"/>Mbas lindjes së Pelegut, Eberi jetoi katërqind e tridhjetë vjet dhe i lindën bij dhe bija.</para>
<para style="p"><verse number="18" style="v"/>Pelegu jetoi tridhjetë vjet dhe i lindi Reu.</para>
<para style="p"><verse number="19" style="v"/>Mbas lindjes të Reut, Pelegu jetoi dyqind e nëntë vjet dhe i lindën bij dhe bija.</para>
<para style="p"><verse number="20" style="v"/>Reu jetoi tridhjetë e dy vjet dhe i lindi Serugu.</para>
<para style="p"><verse number="21" style="v"/>Mbas lindjes të Serugut, Reu jetoi dyqind e shtatë vjet dhe i lindën bij dhe bija.</para>
<para style="p"><verse number="22" style="v"/>Serugu jetoi tridhjetë vjet dhe i lindi Nahori;</para>
<para style="p"><verse number="23" style="v"/>mbas lindjes së Nahorit, Serugu jetoi dyqind vjet dhe i lindën bij dhe bija.</para>
<para style="p"><verse number="24" style="v"/>Nahori jetoi njëzet e nëntë vjet dhe i lindi Terahu;</para>
<para style="p"><verse number="25" style="v"/>mbas lindjes së Terahut, Nahori jetoi njëqind e nëntëmbëdhjetë vjet dhe i lindën bij dhe bija.</para>
<para style="p"><verse number="26" style="v"/>Terahu jetoi shtatëdhjetë vjet dhe i lindi Abrami, Nahori dhe Harani.</para>
<para style="p"><verse number="27" style="v"/>Këta janë pasardhësit e Terahut. Terahut i lindi Abrami, Nahori dhe Harani; dhe Haranit i lindi Loti.</para>
<para style="p"><verse number="28" style="v"/>Harani vdiq në prani të Terahut, babait të tij, në vendlindjen e tij, në Ur të kaldeasve.</para>
<para style="p"><verse number="29" style="v"/>Dhe Abrami dhe Nahori morën gra: emri i gruas së Abramit ishte Saraj dhe emri i gruas së Nahorit ishte Milkah, e bija e Haranit, i ati i Milkahut dhe i ati i Iskahut.</para>
<para style="p"><verse number="30" style="v"/>Por Saraj ishte shterpë, nuk kishte fëmijë.</para>
<para style="p"><verse number="31" style="v"/>Pastaj Terahu mori të birin Abram dhe Lotin, të birin e Haranit, domethënë djali i të birit, dhe Sarajn nusen e tij, gruaja e djalit të tij Abram, dhe dolën bashkë nga Uri i kaldeasve për të vajtur në vendin e kanaanenjve; por kur arritën në Haran, ata u vendosën aty.</para>
<para style="p"><verse number="32" style="v"/>Terahu jetoi dyqind e pesë vjet, pastaj Terahu vdiq në Haran.</para>
<chapter number="12" style="c"/>
<para style="p"><verse number="1" style="v"/>Por Zoti i tha Abramit: "Largohu nga vendi yt, nga të afërmit e tu dhe nga shtëpia e babait tënd, dhe shko në vendin që do të të tregoj.</para>
<para style="p"><verse number="2" style="v"/>Unë prej teje do të bëj një komb të madh, do të të bekoj dhe do ta bëj të madh emrin tënd, dhe ti do të jesh një bekim.</para>
<para style="p"><verse number="3" style="v"/>Dhe unë do të bekoj të gjithë ata që do të të bekojnë dhe do të mallkoj ata që do të të mallkojnë, te ti do të jenë të bekuara tërë familjet e tokës".</para>
<para style="p"><verse number="4" style="v"/>Atëherë Abrami u nis siç i kishte thënë Zoti dhe Loti shkoi me të. Abrami ishte shtatëdhjetë e pesë vjeç kur u nis nga Harani.</para>
<para style="p"><verse number="5" style="v"/>Dhe Abrami mori me vete Sarajn, gruan e tij, dhe Lotin, birin e të vëllait, dhe të gjithë pasurinë që kishin grumbulluar dhe personat që kishin blerë në Haran, dhe u nisën për të vajtur në vendin e kanaanenjve. Kështu ata arritën në vendin e Kanaanit.</para>
<para style="p"><verse number="6" style="v"/>Abrami e kapërceu vendin deri te lokaliteti i Sikemit, deri tek lisi i Morehut. Në atë kohë ndodheshin në atë vend kanaanenjtë.</para>
<para style="p"><verse number="7" style="v"/>Atëherë u shfaq Zoti përpara Abramit dhe i tha: "Unë do t'ia jap këtë vend pasardhësve të tu". Atëherë Abrami i ndërtoi aty një altar Zotit që i ishte shfaqur.</para>
<para style="p"><verse number="8" style="v"/>Së këtejmi u zhvendos drejt malit në lindje të Bethelit dhe ngriti çadrat e tij, duke pasur Bethelin në jug dhe Ainë në lindje; dhe ndërtoi aty një altar kushtuar Zotit dhe i bëri thirrje emrit të Zotit.</para>
<para style="p"><verse number="9" style="v"/>Pastaj Abrami filloi një udhëtim, duke vazhduar të zhvendoset në drejtim të Negevit.</para>
<para style="p"><verse number="10" style="v"/>Por në vend pati zi buke dhe Abrami zbriti në Egjipt për të banuar, sepse në vendin e tij ishte zi e madhe buke.</para>
<para style="p"><verse number="11" style="v"/>Por ndodhi që kur po hynin në Egjipt ai i tha Sarajt, gruas së tij: "Ja, unë e di që ti je një grua e pashme;</para>
<para style="p"><verse number="12" style="v"/>dhe kështu kur egjiptasit do të të shohin, kanë për të thënë: "Kjo është gruaja e tij"; do të më vrasin mua, por do të lënë të gjallë ty.</para>
<para style="p"><verse number="13" style="v"/>Të lutem thuaj që je motra ime, me qëllim që mua të më trajtojnë mirë për shkakun tënd, dhe jeta ime të shpëtojë për hirin tënd".</para>
<para style="p"><verse number="14" style="v"/>Në fakt kur Abrami arriti në Egjipt, egjiptasit panë që gruaja ishte shumë e bukur.</para>
<para style="p"><verse number="15" style="v"/>E panë edhe oficerët e Faraonit dhe e lavdëruan para Faraonit; dhe gruan e çuan në shtëpinë e Faraonit.</para>
<para style="p"><verse number="16" style="v"/>Dhe ai e trajtoi mirë Abramin për shkak të saj. Kështu Abramit i dhanë dele, buaj, gomarë, shërbyes, shërbyese, gomarica dhe deve.</para>
<para style="p"><verse number="17" style="v"/>Por Zoti e goditi Faraonin dhe shtëpinë e tij me fatkeqësi të mëdha për shkak të Sarajt, gruas së Abramit.</para>
<para style="p"><verse number="18" style="v"/>Atëherë Faraoni thirri Abramin dhe i tha: "Ç'më bëre? Pse nuk më the që ajo ishte gruaja jote? Pse më the:</para>
<para style="p"><verse number="19" style="v"/>"Është motra ime"? Kësisoj unë e mora sikur të ishte gruaja ime. Ja, pra, ku është gruaja jote; merre me vete dhe nisu!".</para>
<para style="p"><verse number="20" style="v"/>Pastaj Faraoni u dha urdhër njerëzve të tij lidhur me Abramin, dhe këta e nisën atë, gruan e tij dhe gjithçka kishte.</para>
<chapter number="13" style="c"/>
<para style="p"><verse number="1" style="v"/>Abrami, pra, u rikthye nga Egjipti në drejtim të Negevit bashkë me gruan dhe gjithçka zotëronte. Dhe Loti ishte bashkë me të.</para>
<para style="p"><verse number="2" style="v"/>Abrami ishte shumë i pasur me bagëti, argjend dhe ar.</para>
<para style="p"><verse number="3" style="v"/>Nga Negevi ai vazhdoi udhëtimin e tij deri në Bethel, në vendin ku më parë ndodhej çadra e tij, midis Bethelit dhe Ait,</para>
<para style="p"><verse number="4" style="v"/>në vendin e altarit që kishte ndërtuar në krye, dhe aty Abrami i bëri thirrje emrit të Zotit.</para>
<para style="p"><verse number="5" style="v"/>Edhe Loti, që udhëtonte bashkë me Abramin, kishte kope bagëtish dhe çadra.</para>
<para style="p"><verse number="6" style="v"/>Dhe vendi nuk ishte në gjendje t'i mbante, po të banonin bashkë, sepse pasuritë e tyre ishin aq të mëdha sa nuk mund të qëndronin bashkë.</para>
<para style="p"><verse number="7" style="v"/>Lindi kështu një mosmarrëveshje midis barinjve të bagëtisë së Abramit dhe barinjve të bagëtisë së Lotit. Në atë kohë banonin në këtë vend kanaanenjtë dhe perezenjtë.</para>
<para style="p"><verse number="8" style="v"/>Dhe kështu Abrami i tha Lotit: "Nuk duhet të ketë mosmarrëveshje midis teje dhe meje, as midis barinjve të mi dhe barinjve të tu, sepse jemi vëllezër.</para>
<para style="p"><verse number="9" style="v"/>A nuk është vallë tërë vendi para teje? Ndahu nga unë! Në rast se ti shkon majtas, unë kam për të vajtur djathtas; dhe në qoftë se ti shkon djathtas, unë kam për të vajtur majtas".</para>
<para style="p"><verse number="10" style="v"/>Atëherë Loti ngriti sytë dhe pa tërë fushën e Jordanit. Para se Zoti të kishte shkatërruar Sodomën dhe Gomorën, ajo ishte e tëra e ujitur deri në Coar, si kopshti i Zotit, si vendi i Egjiptit.</para>
<para style="p"><verse number="11" style="v"/>Kështu Loti zgjodhi për vete tërë fushën e Jordanit dhe filloi t'i zhvendosë drejt lindjes çadrat e veta: Kështu u ndanë njëri nga tjetri.</para>
<para style="p"><verse number="12" style="v"/>Abrami banoi në vendin e Kanaanit dhe Loti në qytetet e fushës, duke arritur të ngrejë çadrat e tij deri në Sodomë.</para>
<para style="p"><verse number="13" style="v"/>Por njerëzit e Sodomës ishin shumë të korruptuar dhe mëkatarë ndaj Zotit.</para>
<para style="p"><verse number="14" style="v"/>Dhe Zoti i tha Abramit, mbas ndarjes së Lotit prej tij: "Ço tani sytë e tu dhe shiko nga vendi ku je drejt veriut e jugut; drejt lindjes dhe perëndimit.</para>
<para style="p"><verse number="15" style="v"/>Tërë vendin që sheh, unë do të ta jap ty dhe pasardhësve të tu, përgjithnjë.</para>
<para style="p"><verse number="16" style="v"/>Dhe do t'i bëj pasardhësit e tu si pluhurin e tokës; prandaj në se dikush mund të llogarisë pluhurin e tokës, do të mund të llogarisë edhe pasardhësit e tu.</para>
<para style="p"><verse number="17" style="v"/>Çohu në këmbë, bjeri rreth e qark vendit, sepse unë do të ta jap ty".</para>
<para style="p"><verse number="18" style="v"/>Atëherë Abrami i ngriti çadrat e tij dhe vajti të banojë në lisat e Mamres, që ndodhen në Hebron; dhe aty ndërtoi një altar kushtuar Zotit.</para>
<chapter number="14" style="c"/>
<para style="p"><verse number="1" style="v"/>Por ndodhi në kohën e Amrafelit, mbret i Shinarit, e Ariokut, mbret i Elasarit e Kedorlaomerit, mbret i Elamit dhe i Tidealit, mbret i kombeve,</para>
<para style="p"><verse number="2" style="v"/>që ata i bënë luftë Beraut, mbret i Sodomës, Birshës, mbret i Gomorës, Shinabit, mbret i Admahut, Shemeberit, mbret i Ceboimit dhe mbretit të Belës (që është Coari).</para>
<para style="p"><verse number="3" style="v"/>Tërë këta të fundit u grumbulluan në luginën e Sidimit (që është Deti i Kripur).</para>
<para style="p"><verse number="4" style="v"/>Për dymbëdhjetë vjet ata qenë të nënshtruar nga Kedorlaomeri, por vitin e trembëdhjetë ngritën krye.</para>
<para style="p"><verse number="5" style="v"/>Vitin e katërmbëdhjetë Kedorlaomeri dhe mbretërit që ishin me të erdhën bashkë me të dhe i shpërndanë gjigantët në Ashterot-Karnaim, zuzimët në Ham, emimët në Shaveh-Kiriataim</para>
<para style="p"><verse number="6" style="v"/>dhe horenjtë në malet e tyre të Seirit deri në El-Paran, që ndodhet pranë shkretëtirës.</para>
<para style="p"><verse number="7" style="v"/>Pastaj u kthyen pas dhe erdhën në En-Mishpat (që është Kadeshi), plaçkitën tërë territorin e amalekitëve si dhe të amorenjve që banonin në Hatsatson-Tamar.</para>
<para style="p"><verse number="8" style="v"/>Atëherë mbreti i Sodomës, mbreti i Gomorës, mbreti i Admahut, mbreti i Ceboimit dhe mbreti i Belës (që është Coari) dolën dhe u rreshtuan në luftë kundër tyre, në luginën e Sidimit;</para>
<para style="p"><verse number="9" style="v"/>kundër Kedorlaomerit mbret i Elamit, Tidealit mbret i kombeve, Amrafelit mbret i Shinarit dhe Ariokut mbret i Elasarit; katër mbretër kundër pesë.</para>
<para style="p"><verse number="10" style="v"/>Por lugina e Sidimit ishte plot me puse bitumi; dhe mbretërit e Sodomës dhe të Gomorës ua mbathën këmbëve dhe ranë brenda tyre; dhe ata që shpëtuan, shkuan në mal.</para>
<para style="p"><verse number="11" style="v"/>Dhe kështu fituesit shtinë në dorë tërë pasuritë e Sodomës dhe të Gomorës dhe tërë ushqimet e tyre, dhe ikën.</para>
<para style="p"><verse number="12" style="v"/>Morën me vete edhe Lotin, djali i vëllait të Abramit, bashkë me pasurinë e tij, dhe ikën. Loti banonte në Sodomë.</para>
<para style="p"><verse number="13" style="v"/>Por njëri nga të ikurit erdhi dhe ia tha Abram hebreut, që banonte në lisat e Mamres, amoreasit, vëlla i Eshkollit dhe vëlla i Anerit, që kishin lidhur aleancë me Abramin.</para>
<para style="p"><verse number="14" style="v"/>Kur Abrami mësoi se vëllai i tij ishte zënë rob, ai armatosi njerëzit e stërvitur, shërbyes të lindur në shtëpinë e tij, gjithsej treqind e tetëmbëdhjetë veta dhe i ndoqi mbretërit deri në Dan.</para>
<para style="p"><verse number="15" style="v"/>Ai i ndau forcat e tij kundër tyre natën, dhe me shërbyesit e tij i sulmoi dhe i ndoqi deri në Hobah, që ndodhet në të majtë të Damaskut.</para>
<para style="p"><verse number="16" style="v"/>Kështu ai rimori tërë pasurinë dhe solli me vete edhe Lotin, të vëllanë, dhe tërë pasurinë e tij, si edhe gratë dhe popullin.</para>
<para style="p"><verse number="17" style="v"/>Mbas kthimit të tij nga disfata e Kedorlaomerit dhe të mbretërve që ishin me të, mbreti i Sodomës vajti ta presë në luginën e Shavehut (që është Lugina e mbretit).</para>
<para style="p"><verse number="18" style="v"/>Atëherë Melkisedeku, mbret i Salemit, i shpuri bukë dhe verë. Ai ishte prift i Shumë të Lartit Perëndi.</para>
<para style="p"><verse number="19" style="v"/>Dhe bekoi Abramin, duke thënë: "Qoftë i bekuar Abrami nga Shumë i Larti Perëndi, sundimtar i qiejve dhe i tokës!</para>
<para style="p"><verse number="20" style="v"/>Qoftë i bekuar Shumë i Larti Perëndi, që të ka dhënë në dorë armiqtë e tu!". Dhe Abrami i dha një të dhjetën e çdo gjëje.</para>
<para style="p"><verse number="21" style="v"/>Pastaj mbreti i Sodomës i tha Abramit: "Nëm personat dhe merr për vete pasuritë".</para>
<para style="p"><verse number="22" style="v"/>Por Abrami iu përgjigj mbretit të Sodomës: "Unë kam ngritur dorën time drejt Zotit, Perëndisë Shumë të Lartë, zotërues i qiejve dhe i tokës,</para>
<para style="p"><verse number="23" style="v"/>që nuk do të merrja asgjë nga ajo që të përket, as edhe një fije apo një lidhëse këpucësh, me qëllim që ti të mos thuash: "Unë e pasurova Abramin".</para>
<para style="p"><verse number="24" style="v"/>Nuk do të marr asgjë me vete, me përjashtim të atyre që kanë ngrënë të rinjtë dhe të pjesës që u përket njerëzve që kanë ardhur me mua: Aneri, Eshkol dhe Mamreu; lëri që këta të marrin pjesën që u takon".</para>
<chapter number="15" style="c"/>
<para style="p"><verse number="1" style="v"/>Mbas këtyre gjërave, fjala e Zotit iu drejtua Abramit në vegim duke i thënë: "Mos ki frikë, Abram, unë jam mburoja jote, dhe shpërblimi yt do të jetë shumë i madh".</para>
<para style="p"><verse number="2" style="v"/>Po Abrami i tha: "Zot, Perëndi, çfarë do të më japësh, sepse unë jam pa fëmijë dhe trashëgimtari i shtëpisë sime është Eliezeri i Damaskut?".</para>
<para style="p"><verse number="3" style="v"/>Pastaj Abrami shtoi këto fjalë: "Ti nuk më ke dhënë asnjë pasardhës; dhe ja, një i lindur në shtëpinë time do të jetë trashëgimtari im".</para>
<para style="p"><verse number="4" style="v"/>Atëherë fjala e Zotit iu drejtua duke i thënë: "Ai nuk do të jetë trashëgimtari yt, por ai që ka për të dalë nga të përbrendshmet e tua do të jetë trashëgimtari yt".</para>
<para style="p"><verse number="5" style="v"/>Pastaj e çoi jashtë dhe i tha: "Vështro me kujdes qiellin dhe numëro yjet, në rast se mund t'i numërosh", pastaj shtoi: "Kështu kanë për të qenë pasardhësit e tu".</para>
<para style="p"><verse number="6" style="v"/>Dhe ai i besoi Zotit, që ia vuri në llogari të drejtësisë.</para>
<para style="p"><verse number="7" style="v"/>Pastaj Zoti i tha: "Unë jam Zoti që të nxori nga Uri i kaldeasve, për të ta lënë si trashëgimi këtë vend".</para>
<para style="p"><verse number="8" style="v"/>Dhe Abrami pyeti: "Zot, Perëndi, nga mund ta di unë që do ta kem si trashëgim?".</para>
<para style="p"><verse number="9" style="v"/>Atëherë Zoti i tha: "Sillmë një mëshqerrë trevjeçare, një dhi trevjeçare, një dash trevjeçar, një turtull dhe një pëllumb të ri".</para>
<para style="p"><verse number="10" style="v"/>Atëherë Abrami i shpuri tërë këto kafshë, i ndau më dysh dhe vendosi secilën gjysmë përballë tjetrës; por zogjtë nuk i ndau.</para>
<para style="p"><verse number="11" style="v"/>Dhe disa zogj grabitqarë zbritën mbi kafshët e vrara, por Abrami i përzuri.</para>
<para style="p"><verse number="12" style="v"/>Me perëndimin e diellit, një gjumë i rëndë e zuri Abramin; dhe ja, një llahtari dhe një errësirë e thellë e kapluan atë.</para>
<para style="p"><verse number="13" style="v"/>Atëherë Zoti i tha Abramit: "Dije me siguri që pasardhësit e tu do të qëndrojnë si të huaj në një vend që nuk do të jetë i tyre, dhe do të jenë skllevër dhe njerëz të shtypur për katërqind vjet.</para>
<para style="p"><verse number="14" style="v"/>Por unë do të gjykoj kombin shërbyesit e të cilit do të kenë qenë; pas kësaj, ata do të dalin me pasuri të mëdha.</para>
<para style="p"><verse number="15" style="v"/>Sa për ty, do të shkosh në paqe pranë prindërve të tu dhe do të varrosesh pasi të kesh arritur një pleqëri të bukur.</para>
<para style="p"><verse number="16" style="v"/>Por në brezin e katërt ata do të kthehen këtu, sepse padrejtësia e amorenjve s'ka arritur ende kulmin".</para>
<para style="p"><verse number="17" style="v"/>Por me të perënduar dielli dhe me të zbritur errësira, na del para syve një furrë që nxjerr tym dhe një pishtar i zjarrtë që kalon përmes kafshëve të ndarë.</para>
<para style="p"><verse number="18" style="v"/>Po atë ditë Zoti bëri një besëlidhje me Abramin duke i thënë: "Unë u jap pasardhësve të tu këtë vend, nga përroi i Egjiptit deri në lumin e madh, lumin e Eufratit:</para>
<para style="p"><verse number="19" style="v"/>kenenjtë, kenizenjtë, kadmonenjtë,</para>
<para style="p"><verse number="20" style="v"/>hitenjtë, perezenjtë, Refejtë,</para>
<para style="p"><verse number="21" style="v"/>amorenjtë, kanaanenjtë, girgasenjtë dhe jebusenjvetë".</para>
<chapter number="16" style="c"/>
<para style="p"><verse number="1" style="v"/>Por Saraj, gruaja e Abramit, nuk i kishte dhënë asnjë fëmijë. Ajo kishte një shërbyese egjiptase që quhej Agar.</para>
<para style="p"><verse number="2" style="v"/>Kështu Saraj i tha Abramit: "Ja, Zoti më ka ndaluar të kem fëmijë; oh, futu te shërbyesja ime, ndofta mund të kem fëmijë prej saj". Dhe Abrami dëgjoi zërin e Sarajt.</para>
<para style="p"><verse number="3" style="v"/>Kështu pra Saraj, gruaja e Abramit, mbasi ky i fundit kishte banuar dhjetë vjet në vendin e kanaanenjve, mori shërbyesen e saj Agarin, egjiptasen, dhe ia dha për grua burrit të saj Abramit.</para>
<para style="p"><verse number="4" style="v"/>Dhe ai u fut tek Agari, që mbeti me barrë; por kur u bind se kishte mbetur me barrë, ajo e shikoi me përbuzje zonjën e saj.</para>
<para style="p"><verse number="5" style="v"/>Atëherë Saraj i tha Abramit: "Përgjegjësia për fyerjen që m'u bë le të bjerë mbi ty. Kam qenë unë që të hodha në krahët e shërbyeses sime; por që kur e mori vesh që është me barrë, ajo më shikon me përbuzje. Zoti le të jetë gjykatës midis meje dhe teje".</para>
<para style="p"><verse number="6" style="v"/>Abrami iu përgjigj Sarajt: "Ja, shërbyesja jote është në dorën tënde; bëj me të ç'të duash". Atëherë Saraj e trajtoi në mënyrë të ashpër dhe ajo iku nga prania e saj.</para>
<para style="p"><verse number="7" style="v"/>Por Engjëlli i Zotit e gjeti pranë një burimi uji në shkretëtirë, pranë burimit në rrugën e Shurit,</para>
<para style="p"><verse number="8" style="v"/>dhe i tha: "Agar, shërbyesja e Sarajt, nga vjen dhe ku po shkon?" Ajo u përgjigj: "Po iki nga prania e zonjës sime Saraj".</para>
<para style="p"><verse number="9" style="v"/>Atëherë Engjëlli i Zotit i tha: "Kthehu tek zonja jote dhe nënshtroju autoritetit të saj".</para>
<para style="p"><verse number="10" style="v"/>Pastaj Engjëlli i Zotit shtoi: "Unë do t'i shumëzoj fort pasardhësit e tu aq sa të mos mund të llogariten për shkak të numrit të tyre të madh".</para>
<para style="p"><verse number="11" style="v"/>Engjëlli i Zotit i tha akoma: "Ja, ti je me barrë dhe do të lindësh një djalë dhe do ta quash Ismael, sepse Zoti mori parasysh hidhërimin tënd;</para>
<para style="p"><verse number="12" style="v"/>ai do të jetë ndërmjet njerëzve si një gomar i egër; dora e tij do të jetë kundër të gjithëve dhe dora e të gjithëve kundër tij; dhe do të banojë në prani të të gjithë vëllezërve të tij".</para>
<para style="p"><verse number="13" style="v"/>Atëherë Agari thirri emrin e Zotit që i kishte folur: "Ti je El-Roi", sepse tha: "A e pashë me të vërtetë atë që më shikon?".</para>
<para style="p"><verse number="14" style="v"/>Prandaj ai pus u quajt "Pusi i Lahai-Roit". Ja, ai ndodhet midis Kadeshit dhe Beredit.</para>
<para style="p"><verse number="15" style="v"/>Kështu Agari i lindi një djalë Abramit; dhe Abrami i vuri djalit që Agari kishte lindur emrin Ismael.</para>
<para style="p"><verse number="16" style="v"/>Abrami ishte tetëdhjetë e gjashtë vjeç, kur Agari lindi Ismaelin për Abramin.</para>
<chapter number="17" style="c"/>
<para style="p"><verse number="1" style="v"/>Kur Abrami u bë nëntëdhjetë e nëntë vjeç, Zoti i doli përpara dhe i tha: "Unë jam Perëndia i plotfuqishëm; ec në praninë time dhe qëndro i ndershëm;</para>
<para style="p"><verse number="2" style="v"/>dhe unë do të caktoj besëlidhjen time midis meje dhe teje dhe do të të shumoj fort".</para>
<para style="p"><verse number="3" style="v"/>Atëherë Abrami përuli fytyrën në tokë dhe Perëndia i foli, duke i thënë:</para>
<para style="p"><verse number="4" style="v"/>"Sa për mua, ja unë po bëj një besëlidhje me ty; ti do të bëhesh babai i një shumice kombesh.</para>
<para style="p"><verse number="5" style="v"/>Dhe nuk do të quhesh më Abram, por emri yt do të jetë Abraham, sepse unë të bëj babanë e një shumice kombesh.</para>
<para style="p"><verse number="6" style="v"/>Do të të bëj shumë frytdhënës. Pastaj do të bëj prej teje kombe dhe prej teje kanë për të dalë mbretër.</para>
<para style="p"><verse number="7" style="v"/>Dhe do të caktoj besëlidhjen time midis meje dhe teje, si dhe me pasardhësit e tu, nga një brez në një brez tjetër; kjo do të jetë një besëlidhje e përjetshme, me të cilën unë do të marr përsipër</para>
<para style="p"><verse number="8" style="v"/>Dhe ty dhe pasardhësve të tu pas teje, do t'u jap vendin ku ti banon si një i huaj: tërë vendin e kanaanenjve, në pronësi përgjithnjë; dhe do jem Perëndia i tyre".</para>
<para style="p"><verse number="9" style="v"/>Pastaj Perëndia i tha Abrahamit: "Nga ana jote, ti do ta respektosh besëlidhjen time, ti dhe pasardhësit e tu, nga një brez në tjetrin.</para>
<para style="p"><verse number="10" style="v"/>Kjo është besëlidhja ime që ju do të respektoni midis meje edhe jush, si dhe pasardhësve të tu pas teje: çdo mashkull që ndodhet midis jush do të rrethpritet.</para>
<para style="p"><verse number="11" style="v"/>Dhe do të rrethpriteni në mishin e lafshës suaj; dhe kjo do të jetë një shenjë e besëlidhjes midis meje dhe jush.</para>
<para style="p"><verse number="12" style="v"/>Në moshën tetë ditësh, çdo mashkull i juaj do të rrethpritet, dhe kjo nga një brez në tjetrin, qoftë ai i lindur në shtëpi, qoftë ai i blerë me para nga çdo i huaj që nuk është një pasardhës i yt.</para>
<para style="p"><verse number="13" style="v"/>Do të rrethpritet si ai që ka lindur në shtëpinë tënde, ashtu edhe ai që është blerë me para; besëlidhja ime në mishin tuaj do të jetë një besëlidhje e përjetshme.</para>
<para style="p"><verse number="14" style="v"/>Dhe mashkulli i parrethprerë, që nuk është rrethprerë në mishin e lafshës së tij, do të hidhet jashtë popullit të tij, sepse ka shkelur besëlidhjen time".</para>
<para style="p"><verse number="15" style="v"/>Pastaj Perëndia i tha Abrahamit: "Për sa i përket Sarajt, gruas sate, mos e quaj më Saraj, por emri i saj do të jetë Sara.</para>
<para style="p"><verse number="16" style="v"/>Dhe unë do ta bekoj dhe do të bëj që ajo të të japë edhe një bir; po, unë do ta bekoj dhe prej saj do të lindin kombe; mbretër popujsh do të dalin prej saj".</para>
<para style="p"><verse number="17" style="v"/>Atëherë Abrahami u shtri me fytyrën ndaj tokës dhe qeshi; dhe tha në zemër të tij: "A do të lindë vallë një fëmijë nga një njeri njëqindvjeçar? Dhe do të lindë Sara që është nëntëdhjetë vjeç?".</para>
<para style="p"><verse number="18" style="v"/>Pastaj Abrahami i tha Perëndisë: "Vaj medet, që Ismaeli të mund të jetojë para teje!".</para>
<para style="p"><verse number="19" style="v"/>Por Perëndia u përgjigj: "Jo, por Sara gruaja jote do të lindë një bir, dhe ti do ta quash Isak; dhe unë do të caktoj besëlidhjen time me të, një besëlidhje të përjetshme me pasardhësit e tij.</para>
<para style="p"><verse number="20" style="v"/>Sa për Ismaelin, unë ta kam plotësuar dëshirën. Ja unë do ta bekoj, do ta bëj të frytshëm dhe do ta shumoj fort. Ai do të bëhet babai i dymbëdhjetë princërve, dhe unë do të bëj prej tij një komb të madh.</para>
<para style="p"><verse number="21" style="v"/>Por besëlidhjen time do ta përfundoj me Isakun që Sara do të lindë në këtë kohë, vitin e ardhshëm".</para>
<para style="p"><verse number="22" style="v"/>Kur mbaroi së foluri me të, Perëndia e la Abrahamin duke u ngritur lart.</para>
<para style="p"><verse number="23" style="v"/>Atëherë Abrahami mori Ismaelin, djalin e tij, të gjithë ata që kishin lindur në shtëpinë e tij dhe tërë ata që kishte blerë me paratë e veta, tërë meshkujt e shtëpisë së Abrahamit dhe, po atë ditë,</para>
<para style="p"><verse number="24" style="v"/>Por Abrahami ishte nëntëdhjetë e nëntë vjeç kur u rrethpre në mishin e lafshës së tij.</para>
<para style="p"><verse number="25" style="v"/>Dhe Ismaeli, biri i tij, ishte trembëdhjetë vjeç kur u rrethpre në mishin e lafshës së tij.</para>
<para style="p"><verse number="26" style="v"/>Po atë ditë u rrethprenë Abrahami dhe Ismaeli, biri i tij.</para>
<para style="p"><verse number="27" style="v"/>Dhe tërë njerëzit e shtëpisë së tij, qoftë ata të lindur në shtëpi, qoftë ata të blerë me para nga të huajt, u rrethprenë bashkë me të.</para>
<chapter number="18" style="c"/>
<para style="p"><verse number="1" style="v"/>Zoti iu shfaq Abrahamit në lisat e Mamreut, ndërsa ai ishte ulur në hyrje të çadrës në zheg të ditës.</para>
<para style="p"><verse number="2" style="v"/>Abrahami ngriti sytë dhe tre burra rrinin më këmbë pranë tij. Sa i pa, vrapoi në drejtim të tyre nga hyrja e çadrës, u përkul deri në tokë e pastaj tha:</para>
<para style="p"><verse number="3" style="v"/>"Zoti im, në rast se kam gjetur hir para teje, të lutem mos kalo pa u ndalur para shërbëtorit tënd!</para>
<para style="p"><verse number="4" style="v"/>Oh, lini që të sjellin pak ujë që të mund të lani këmbët tuaja, dhe çlodhuni nën këtë pemë.</para>
<para style="p"><verse number="5" style="v"/>Unë do të shkoj të marr një copë bukë, kështu do të mund të merrni zemër, pastaj të vazhdoni rrugën, sepse për këtë keni kaluar nga shërbyesi juaj". Ata i thanë: "Bëj siç ke thënë".</para>
<para style="p"><verse number="6" style="v"/>Atëherë Abrahami shkoi me ngut në çadër, te Sara, dhe i tha: "Merr shpejt tri masa majë mielli, gatuaj brumin dhe bëj me to kuleç".</para>
<para style="p"><verse number="7" style="v"/>Pastaj Abrahami shkoi në kopenë e bagëtive, zgjodhi një viç të njomë dhe të mirë, ia dha një shërbyesi dhe nxitoi ta përgatisë.</para>
<para style="p"><verse number="8" style="v"/>Mori pastaj gjizë, qumësht dhe viçin që kishte përgatitur dhe i vuri para tyre; ndërsa ata hanin, ai qëndroi më këmbë pranë tyre poshtë pemës.</para>
<para style="p"><verse number="9" style="v"/>Pastaj ata i thanë atij: "Ku është Sara, gruaja jote?". Abrahami u përgjigj: "Është atje në çadër".</para>
<para style="p"><verse number="10" style="v"/>Dhe ai tha: "Do të kthehem me siguri vitin e ardhshëm te ti në po këtë kohë; dhe ja Sara, gruaja jote, do të ketë një djalë". Dhe Sara dëgjonte në hyrje të çadrës, që ishte prapa tij.</para>
<para style="p"><verse number="11" style="v"/>Por Abrahami dhe Sara ishin pleq, në moshë të kaluar, dhe Sara nuk kishte më të përmuajshmet e grave.</para>
<para style="p"><verse number="12" style="v"/>Prandaj Sara qeshi me veten e saj, duke thënë: "Plakë si jam, a do të kem unë gëzime të tilla, me qenë se vetë zoti im është plak?".</para>
<para style="p"><verse number="13" style="v"/>Dhe Zoti i tha Abrahamit: "Pse qeshi vallë Sara duke thënë: "A do të lind unë përnjëmend, plakë siç jam?".</para>
<para style="p"><verse number="14" style="v"/>A ka vallë diçka që është shumë e vështirë për Zotin? Në kohën e caktuar, brenda një viti, do të kthehem te ti, dhe Sara do të ketë një bir".</para>
<para style="p"><verse number="15" style="v"/>Atëherë Sara mohoi, duke thënë: "Nuk qesha", sepse pati frikë. Por ai i tha: "Përkundrazi, ke qeshur!".</para>
<para style="p"><verse number="16" style="v"/>Pastaj ata njerëz u ngritën së andejmi dhe kthyen shikimin e tyre në drejtim të Sodomës; dhe Abrahami ecte bashkë me ta për tu ndarë prej tyre.</para>
<para style="p"><verse number="17" style="v"/>Dhe Zoti tha: "A do t'ia fsheh unë Abrahamit atë që kam për të bërë,</para>
<para style="p"><verse number="18" style="v"/>mbasi Abrahami duhet të bëhet një komb i madh dhe i fuqishëm dhe tek ai do të bekohen tërë kombet e tokës?.</para>
<para style="p"><verse number="19" style="v"/>Unë në fakt e kam zgjedhur, me qëllim që të urdhërojë bijtë e tij dhe shtëpinë e tij të ndjekin pas tij rrugën e Zotit, duke zbatuar drejtësinë dhe barazinë, në mënyrë që Zoti të mund të plotësojë premtimet që i ka dhënë Abrahamit".</para>
<para style="p"><verse number="20" style="v"/>Dhe Zoti tha: "Me qenë se britma që ngrihet nga Sodoma dhe Gomora është e madhe dhe me qenë se mëkati i tyre është shumë i rëndë,</para>
<para style="p"><verse number="21" style="v"/>unë do të zbres për të parë nëse kanë bërë me të vërtetë sipas britmës që ka arritur tek unë, në rast të kundërt, do ta mësoj".</para>
<para style="p"><verse number="22" style="v"/>Pastaj këta njerëz u larguan së andejmi dhe shkuan në drejtim të Sodomës, por Abrahami mbeti ende para Zotit.</para>
<para style="p"><verse number="23" style="v"/>Atëherë Abrahami iu afrua dhe i tha: "Do të zhdukësh të drejtin së bashku me të paudhin?</para>
<para style="p"><verse number="24" style="v"/>Le ta zëmë se ka pesëdhjetë të drejtë në qytet, ti do ta shkatërroje vendin dhe nuk do t'i falje për hir të pesëdhjetë njerëzve të drejtë që banojnë në mes të saj?</para>
<para style="p"><verse number="25" style="v"/>Mos e bëj këtë gjë, të shkaktosh vdekjen e të drejtit bashkë me atë të të paudhit, kështu që i drejti të trajtohet si i paudhi. Larg teje një mendim i tillë! Gjykatësi i tërë tokës a nuk ka për të bërë drejtësi?".</para>
<para style="p"><verse number="26" style="v"/>Zoti tha: "Në rast se gjej në qytetin e Sodomës pesëdhjetë njerëz të drejtë, unë do ta fal tërë vendin për hir të tyre".</para>
<para style="p"><verse number="27" style="v"/>Atëherë Abrahami rifilloi dhe tha: "Ja, marr guximin t'i flas Zotit, megjithëse unë nuk jam veçse pluhur dhe hi.</para>
<para style="p"><verse number="28" style="v"/>Ta zëmë se atyre pesëdhjetë të drejtëve u mungojnë pesë, a do ta shkatërroje tërë qytetin për pesë veta më pak?". Zoti u përgjigj: "Po të gjej dyzet e pesë, nuk do ta shkatërroj".</para>
<para style="p"><verse number="29" style="v"/>Abrahami vazhdoi t'i flasë dhe tha: "Ta zëmë se në qytet ndodhen dyzet?". Zoti u përgjigj: "Nuk do ta bëj për hir të dyzetëve".</para>
<para style="p"><verse number="30" style="v"/>Atëherë Abrahami i tha: "Oh, të mos zemërohet Zoti, dhe unë do të flas. Po sikur në qytet të ketë tridhjetë prej tyre?". Zoti u përgjigj: "Nuk do ta bëj, po të gjej tridhjetë".</para>
<para style="p"><verse number="31" style="v"/>Dhe Abrahami i tha: "Ja, marr guximin t'i flas Zotit. Ta zëmë se në qytet gjenden njëzet?". Zoti iu përgjigj: "Nuk do ta shkatërroj për hir të të njëzetëve".</para>
<para style="p"><verse number="32" style="v"/>Dhe Abrahami i tha: "Oh, të mos zemërohet Zoti dhe unë do të flas edhe vetëm këtë herë. Sikur në qytet të ketë dhjetë prej tyre?". Zoti u përgjigj: "Nuk do ta shkatërroj për hir të të dhjetëve".</para>
<para style="p"><verse number="33" style="v"/>Sa mbaroi së foluri me Abrahamin, Zoti u largua. Dhe Abrahami u kthye në banesën e tij.</para>
<chapter number="19" style="c"/>
<para style="p"><verse number="1" style="v"/>Por të dy engjëjt arritën në mbrëmje në Sodomë, ndërsa Loti ishte ulur te porta e Sodomës; sa i pa, ai u ngrit më këmbë për t'u dalë përpara dhe u shtri me fytyrën në tokë,</para>
<para style="p"><verse number="2" style="v"/>dhe tha: "Zotërinjtë e mi, ju lutem, hyni në shtëpinë e shërbëtorit tuaj, kaloni aty natën dhe lani këmbët; pastaj nesër në mëngjes mund të çoheni shpejt dhe të vazhdoni udhën tuaj". Ata u përgjigjën: "Jo; do ta kalojmë natën në sheshin".</para>
<para style="p"><verse number="3" style="v"/>Por ai nguli këmbë aq shumë sa që ata erdhën tek ai dhe hynë në shtëpinë e tij. Ai u përgatiti një banket dhe poqi bukë pa tharm, dhe ata hëngrën.</para>
<para style="p"><verse number="4" style="v"/>Por para se të shkonin në shtrat, njerëzit e qytetit, njerëzit e Sodomës, rrethuan shtëpinë; ishin të rinj e pleq, tërë popullsia e mbledhur nga çdo anë;</para>
<para style="p"><verse number="5" style="v"/>thirrën Lotin dhe i thanë: "Ku janë njerëzit që erdhën te ti sonte? Na i nxirr jashtë që të mund t'i njohim!".</para>
<para style="p"><verse number="6" style="v"/>Loti doli drejt atyre para portës së shtëpisë, e mbylli portën pas tij dhe tha:</para>
<para style="p"><verse number="7" style="v"/>"Oh, vëllezër të mi, mos u sillni kaq keq!</para>
<para style="p"><verse number="8" style="v"/>Dëgjoni, unë kam dy vajza që nuk kanë njohur burrë; prandaj më lini që t'i nxjerr jashtë dhe bëni ç'të doni me to; por mos u bëni asgjë këtyre burrave, sepse janë nën mbrojtjen e shtëpisë sime".</para>
<para style="p"><verse number="9" style="v"/>Por ata i thanë: "Shko tutje!". Pastaj vazhduan: "Ky erdhi këtu si i huaj, dhe dëshiron të bëhet gjykatës! Tani do të sillemi më keq me ty se sa me ata!". Dhe duke e shtyrë Lotin me dhunë, u afruan për të shpërthyer derën.</para>
<para style="p"><verse number="10" style="v"/>Por ata njerëz zgjatën duart e tyre dhe e tërhoqën Lotin brenda shtëpisë bashkë me ta, dhe mbyllën derën.</para>
<para style="p"><verse number="11" style="v"/>Goditën verbërisht njerëzit që ishin te dera e shtëpisë, nga më i vogli deri te më i madhi, kështu që u lodhën në orvatjen për të gjetur derën.</para>
<para style="p"><verse number="12" style="v"/>Atëherë ata njerëz i thanë Lotit: "Kë ke tjetër këtu? Nxirr nga ky vend dhëndurët e tu, bijtë dhe bijat e tua, dhe cilindo që ke në qytet,</para>
<para style="p"><verse number="13" style="v"/>sepse ne po bëhemi gati ta shkatërrojmë këtë vend, sepse britma e banorëve të tij është e madhe përpara Zotit dhe Zoti na dërgoi për ta shkatërruar".</para>
<para style="p"><verse number="14" style="v"/>Atëherë Loti doli e u foli dhëndurëve të tij që ishin martuar me bijat e tij, dhe tha: "Çohuni, largohuni nga ky vend, sepse Zoti do ta shkatërrojë qytetin". Por dhëndurët e tij patën përshtypjen se ai po bënte shaka.</para>
<para style="p"><verse number="15" style="v"/>Sa doli agimi, engjëjt e nxitën Lotin duke thënë: "Çohu, merr gruan dhe bijat e tua që gjenden këtu, që ti të mos vdesësh në dënimin e këtij qyteti".</para>
<para style="p"><verse number="16" style="v"/>Duke qenë se ai po ngurronte, ata njerëz e morën për dore atë, të shoqen dhe dy bijat e tij, sepse Zotit i kishte ardhur mëshirë për të, e nxorën jashtë dhe i shpëtuan jetën duke e çuar jashtë qytetit.</para>
<para style="p"><verse number="17" style="v"/>Ndërsa po i çonin jashtë, njëri prej tyre tha: "Ik shpejt për të shpëtuar jetën tënde! Mos shiko prapa e mos u ndal në asnjë vend të fushës; shpëto në mal që të mos vdesësh!".</para>
<para style="p"><verse number="18" style="v"/>Por Loti iu përgjigj atyre: "Jo, zoti im!</para>
<para style="p"><verse number="19" style="v"/>Ja, shërbëtori yt gjeti hir para syve të tu dhe ti u tregove shpirtmadh ndaj meje, duke më shpëtuar jetën, por unë nuk do të mund të arrij malin para se të më zërë fatkeqësia dhe unë të vdes.</para>
<para style="p"><verse number="20" style="v"/>Ja, ky qytet është mjaft i afërt për ta arritur dhe është i vogël. Më lër, pra, të iki shpejt aty (a nuk është i vogël?) dhe kështu do të shpëtoj jetën".</para>
<para style="p"><verse number="21" style="v"/>Engjëlli i tha: "Unë po ta plotësoj edhe këtë kërkesë: të mos shkatërroj qytetin për të cilin fole.</para>
<para style="p"><verse number="22" style="v"/>Shpejto, ik atje, sepse unë nuk mund të bëj asgjë para se ti të arrish atje". Për këtë arsye ky qytet u quajt Coar.</para>
<para style="p"><verse number="23" style="v"/>Dielli po ngrihej mbi tokë kur Loti arriti në Coar.</para>
<para style="p"><verse number="24" style="v"/>Atëherë Zoti bëri që nga qielli të binte squfur dhe zjarr mbi Sodomën dhe Gomorën, nga ana e Zotit.</para>
<para style="p"><verse number="25" style="v"/>Kështu ai shkatërroi ato qytete, tërë fushën, tërë banorët e qytetit e gjithçka mbinte mbi tokën.</para>
<para style="p"><verse number="26" style="v"/>Por gruaja e Lotit solli kryet për të shikuar prapa dhe u bë një statujë prej kripe.</para>
<para style="p"><verse number="27" style="v"/>Abrahami u ngrit herët në mëngjes dhe shkoi në vendin ku kishte qëndruar para Zotit;</para>
<para style="p"><verse number="28" style="v"/>pastaj drejtoi shikimin nga Sodoma dhe Gomora si dhe nga tërë krahina e fushës, dhe kështu pa një tym që ngrihej nga toka, si tymi i një furre.</para>
<para style="p"><verse number="29" style="v"/>Kështu ndodhi që kur Perëndia shkatërroi qytetin e fushës, Perëndisë iu kujtua Abrahami dhe e largoi Lotin nga gjëma kur shkatërroi qytetet ku Loti kishte banuar.</para>
<para style="p"><verse number="30" style="v"/>Pastaj Loti doli nga Coari dhe shkoi të banojë në mal bashkë me dy bijat e tij, sepse kishte frikë të qëndronte në Coar; dhe u vendos në një shpellë bashkë me dy bijat e tij.</para>
<para style="p"><verse number="31" style="v"/>Më e madhja i tha më të voglës: "Babai ynë është plak, dhe nuk ka asnjë burrë në vend që mund të bashkohet me ne, ashtu siç ndodh mbi gjithë tokën.</para>
<para style="p"><verse number="32" style="v"/>Eja, t'i japim verë babait tonë e të shtrihemi bashkë me të; kështu do të mund t'i sigurojmë pasardhës babait tonë".</para>
<para style="p"><verse number="33" style="v"/>Kështu po atë natë i dhanë verë babait të tyre dhe e madhja u shtri bashkë me të atin, por ai nuk u kujtua as kur ajo u shtri me të, as kur u ngrit.</para>
<para style="p"><verse number="34" style="v"/>Të nesërmen vajza më e madhe i tha më të voglës: "Ja, natën e kaluar unë rashë në shtrat bashkë me babanë tim; le të bëjmë që ai të pijë verë edhe sonte; pastaj ti futu dhe shtrihu me të, që të mund t'i sigurojmë pasardhës babait tonë".</para>
<para style="p"><verse number="35" style="v"/>Edhe atë natë i dhanë verë babait të tyre dhe më e vogla shkoi të shtrihet bashkë me të, dhe ai nuk u kujtua as kur u shtri, as kur u ngrit.</para>
<para style="p"><verse number="36" style="v"/>Kështu dy bijat e Lotit u ngjizën nga babai i tyre.</para>
<para style="p"><verse number="37" style="v"/>Më e madhja lindi një djalë, të cilit ia vuri emrin Moab. Ky është babai i moabitëve, që ekzistojnë deri në ditët tona.</para>
<para style="p"><verse number="38" style="v"/>Edhe më e vogla lindi një djalë, të cilit ia vuri emrin Ben-Ami. Ky është babai i amonitëve, që ekzistojnë deri në ditët tona.</para>
<chapter number="20" style="c"/>
<para style="p"><verse number="1" style="v"/>Abrahami u zhvendos së këtejmi duke vajtur në Negev, dhe banoi në Kadesh dhe në Shur mandej u vendos në Gerar.</para>
<para style="p"><verse number="2" style="v"/>Tani Abrahami thoshte për Sarën, gruan e tij: "Është motra ime". Kështu Abimeleku, mbreti i Gerarit, dërgoi njerëz për të marrë Sarën.</para>
<para style="p"><verse number="3" style="v"/>Por Perëndia iu shfaq Abimelekut në një ëndërr nate dhe i tha: "Ja, ti je duke vdekur, për shkak të gruas që ke marrë, sepse ajo është e martuar".</para>
<para style="p"><verse number="4" style="v"/>Por Abimeleku nuk i ishte afruar asaj dhe tha: "Zot, a do ta shkatërroje një komb, edhe sikur ai të ishte i drejtë?</para>
<para style="p"><verse number="5" style="v"/>Ai nuk më ka thënë: "Është motra ime", dhe ajo vetë ka thënë: "Është vëllai im"? E bëra këtë gjë me ndershmërinë e zemrës sime dhe me duar të pafajshme".</para>
<para style="p"><verse number="6" style="v"/>Dhe Perëndia i tha në ëndërr: "Po, unë e di që e ke bërë këtë gjë me ndershmërinë e zemrës sate, ndaj të ndalova të kryesh një mëkat kundër meje; ndaj nuk të lejova ta prekësh.</para>
<para style="p"><verse number="7" style="v"/>Tani ktheja gruan këtij njeriu, sepse ai është një profet; dhe do të lutet për ty dhe ti ke për të jetuar. Por, në rast se nuk ia kthen, dije që me siguri ke për të vdekur, ti dhe tërë njerëzit e tu".</para>
<para style="p"><verse number="8" style="v"/>Kështu Abimeleku u zgjua herët në mëngjes, thirri gjithë shërbëtorët e tij dhe u tregoi tërë këto gjëra. Dhe ata njerëz i zuri një frikë e madhe.</para>
<para style="p"><verse number="9" style="v"/>Pastaj Abimeleku thirri Abrahamin dhe i tha: "Ç'na bëre? Dhe çfarë kam bërë unë kundër teje që më solle një mëkat kaq të madh si mua ashtu edhe mbretërisë sime? Ti më bëre gjëra që nuk duheshin bërë".</para>
<para style="p"><verse number="10" style="v"/>Pastaj Abimeleku i tha Abrahamit: "Çfarë mendoje të bëje duke vepruar në këtë mënyrë?".</para>
<para style="p"><verse number="11" style="v"/>Abrahami u përgjigj: "E bëra sepse thosha me veten time: "Sigurisht, në këtë vend nuk kanë frikë nga Perëndia; dhe do të më vrasin për shkak të gruas sime".</para>
<para style="p"><verse number="12" style="v"/>Përveç kësaj ajo është në të vërtetë motra ime, bijë e babait tim, por jo bijë e nënës sime; dhe pastaj u bë gruaja ime.</para>
<para style="p"><verse number="13" style="v"/>Dhe kur Perëndia më çoi të bredh larg shtëpisë së babait tim, unë i thashë: "Ky është favori që do të më bësh; kudo që të shkojmë, do të thuash për mua: Është vëllai im"".</para>
<para style="p"><verse number="14" style="v"/>Atëherë Abimeleku mori dhentë, qetë, shërbyesit dhe shërbëtoret, dhe ia dha Abrahamit; dhe i kthehu gruan e tij Sara.</para>
<para style="p"><verse number="15" style="v"/>Pastaj Abimeleku tha: "Ja, vendi im të qëndron përpara; qëndro aty ku të pëlqen".</para>
<para style="p"><verse number="16" style="v"/>Dhe Sarës i tha: "Ja, unë i dhashë vëllait tënd njëmijë copë argjendi; kjo do të shërbejë për të mbuluar fyerjen që të është bërë para të gjithë atyre që janë me ty; kështu je e përligjur para të gjithëve".</para>
<para style="p"><verse number="17" style="v"/>Atëherë Abrahami iu lut Perëndisë dhe Perëndia shëroi Abimelekun, gruan e tij dhe shërbyeset e saj, dhe ato mundën të pjellin.</para>
<para style="p"><verse number="18" style="v"/>Sepse Zoti e kishte shterpëzuar plotësisht tërë shtëpinë e Abimelekut, për shkak të Sarës, gruas së Abrahamit.</para>
<chapter number="21" style="c"/>
<para style="p"><verse number="1" style="v"/>Zoti vizitoi Sarën, siç i kishte thënë; dhe Zoti i bëri Sarës ato që i kishte premtuar.</para>
<para style="p"><verse number="2" style="v"/>Dhe Sara u ngjiz dhe lindi një djalë me Abrahamin në pleqërinë e tij, në kohën e caktuar që Perëndia i kishte thënë.</para>
<para style="p"><verse number="3" style="v"/>Dhe Abrahami ia vuri emrin Isak birit që i kishte lindur dhe që Sara kishte pjellë.</para>
<para style="p"><verse number="4" style="v"/>Pastaj Abrahami e rrethpreu birin e tij Isak kur ishte tetë ditësh, ashtu siç e kishte urdhëruar Perëndia.</para>
<para style="p"><verse number="5" style="v"/>Por Abrahami ishte njëqind vjeç, kur i lindi biri i tij Isaku.</para>
<para style="p"><verse number="6" style="v"/>Dhe Sara tha: "Perëndia më ka dhënë çka duhet për të qeshur, kushdo që do ta dëgjojë ka për të qeshur bashkë me mua".</para>
<para style="p"><verse number="7" style="v"/>Dhe tha gjithashtu: "Kush mund t'i thoshte Abrahamit që Sara do të mëndte fëmijë? Sepse unë i linda një djalë në pleqërinë e tij".</para>
<para style="p"><verse number="8" style="v"/>Kështu, pra, fëmija u rrit dhe u zvordh; dhe ditën që Isaku u zvordh Abrahami shtroi një gosti të madhe.</para>
<para style="p"><verse number="9" style="v"/>Tani Sara pa që djali që i kishte lindur Abrahamit nga Agari, egjiptasja, qeshte.</para>
<para style="p"><verse number="10" style="v"/>Atëherë ajo i tha Abrahamit: "Përzëre këtë shërbyese dhe birin e saj, sepse i biri i kësaj shërbyese nuk duhet të jetë trashëgimtar me birin tim, me Isakun".</para>
<para style="p"><verse number="11" style="v"/>Kjo gjë s'i pëlqeu aspak Abrahamit, për shkak të djalit të tij.</para>
<para style="p"><verse number="12" style="v"/>Por Perëndia i tha Abrahamit: "Mos u hidhëro për shkak të djalit dhe të shërbyeses sate; dëgjo tërë ato që të thotë Sara, sepse nga Isaku do të dalin pasardhës që do të mbajnë emrin tënd.</para>
<para style="p"><verse number="13" style="v"/>Edhe nga djali i kësaj shërbyeses unë do të bëj një komb, sepse është një pasardhës i yt".</para>
<para style="p"><verse number="14" style="v"/>Abrahami u ngrit herët në mëngjes, mori bukë dhe një calik ujë dhe ia dha Agarit; vuri gjithçka mbi shpatullat e saj dhe e nisi bashkë me fëmijën. Kështu ajo u nis dhe filloi të bredhë nëpër shkretëtirën e Beer-Shebas.</para>
<para style="p"><verse number="15" style="v"/>Kur uji i calikut mbaroi, ajo e vuri fëmijën poshtë një kaçubeje.</para>
<para style="p"><verse number="16" style="v"/>Dhe shkoi e u ul përballë tij, në një largësi sa një goditje me hark, sepse thoshte: "Nuk dua ta shoh fëmijën të vdesë!" Kështu ajo u ul përballë tij, ngriti zërin dhe qau.</para>
<para style="p"><verse number="17" style="v"/>Dhe Perëndia dëgjoi zërin e djaloshit dhe engjëlli i Perëndisë thirri Agarin nga qielli dhe i tha: "Çfarë ke, Agar? Mos ki frikë, se Perëndia ka dëgjuar zërin e djaloshit aty ku ndodhet.</para>
<para style="p"><verse number="18" style="v"/>Çohu, çoje djaloshin dhe mbaje fort me dorën tënde, sepse unë do të bëj prej tij një komb të madh".</para>
<para style="p"><verse number="19" style="v"/>Atëherë Perëndia ia hapi sytë dhe ajo pa një pus uji: kështu vajti të mbushë calikun me ujë dhe i dha të pijë djaloshit.</para>
<para style="p"><verse number="20" style="v"/>Dhe Perëndia qe me djaloshin; ai u rrit, banoi në shkretëtirë dhe u bë shenjëtar harku.</para>
<para style="p"><verse number="21" style="v"/>Ai banoi në shkretëtirën e Paranit dhe nëna e tij e martoi me një grua nga Egjipti.</para>
<para style="p"><verse number="22" style="v"/>Në atë kohë Abimeleku, së bashku me Pikolin, kreu i ushtrisë së tij, i foli Abrahamit duke i thënë: "Perëndia është me ty në tërë ato që bën;</para>
<para style="p"><verse number="23" style="v"/>prandaj betohu këtu në emër të Perëndisë që ti s'ke për të gënjyer as mua, as bijtë e mi, as nipërit e mi, që ti do të përdorësh ndaj meje dhe vendit ku ke banuar si i huaj po atë dashamirësi që unë kam treguar ndaj teje".</para>
<para style="p"><verse number="24" style="v"/>Abrahami u përgjigj: "Betohem".</para>
<para style="p"><verse number="25" style="v"/>Pastaj Abrahami e qortoi Abimelekun për shkak të një pusi uji që shërbyesit e Abimelekut e kishin shtënë në dorë.</para>
<para style="p"><verse number="26" style="v"/>Abimeleku tha: "Unë nuk e di se kush e ka bërë këtë gjë; ti vetë nuk ma ke njoftuar dhe unë vetëm sot dëgjova të flitet për këtë ngjarje".</para>
<para style="p"><verse number="27" style="v"/>Atëherë Abrahami mori dele dhe qe dhe ia dha Abimelekut; dhe të dy lidhën aleancë.</para>
<para style="p"><verse number="28" style="v"/>Pastaj Abrahami vuri mënjanë shtatë qengja femër të kopesë.</para>
<para style="p"><verse number="29" style="v"/>Dhe Abimeleku i tha Abrahamit: "Ç'kuptim ka ajo që ke vënë shtatë qengja mënjanë?".</para>
<para style="p"><verse number="30" style="v"/>Abrahami u përgjigj: "Ti do t'i pranosh nga dora ime këto shtatë qengja, me qëllim që kjo të më vlejë si dëshmi që unë e kam hapur këtë pus".</para>
<para style="p"><verse number="31" style="v"/>Prandaj ai e quajti këtë vend Beer-Sheba, sepse aty që të dy ishin betuar.</para>
<para style="p"><verse number="32" style="v"/>Kështu lidhën aleancë në Beer-Sheba. Pastaj Abimeleku dhe Pikoli, kreu i ushtrisë të tij, u ngritën dhe u kthyen në vendin e filistenjve.</para>
<para style="p"><verse number="33" style="v"/>Pastaj Abrahami mbolli një marinë në Beer-Sheba dhe aty thërriti emrin e Zotit, Perëndi i përjetësisë.</para>
<para style="p"><verse number="34" style="v"/>Dhe Abrahami qëndroi si i huaj shumë kohë në vendin e filistenjve.</para>
<chapter number="22" style="c"/>
<para style="p"><verse number="1" style="v"/>Mbas këtyre gjërave Perëndia e vuri në provë Abrahamin dhe i tha: "Abraham!" Ai u përgjigj: "Ja ku jam".</para>
<para style="p"><verse number="2" style="v"/>Dhe Perëndia tha: "Merr tani birin tënd, birin tënd të vetëm, atë që ti do, Isakun, shko në vendin e moriahëve dhe ofroje si holokaust në një nga malet që do të të tregoj".</para>
<para style="p"><verse number="3" style="v"/>Kështu Abrahami u ngrit herët në mëngjes, i vuri samarin gomarit, mori me vete dy shërbyes dhe të birin Isak dhe çau dru për holokaustin; pastaj u nis drejt vendit ku i kishte thënë Perëndia të shkonte.</para>
<para style="p"><verse number="4" style="v"/>Ditën e tretë Abrahami ngriti sytë dhe pa së largu vendin.</para>
<para style="p"><verse number="5" style="v"/>Atëherë Abrahami u tha shërbyesve të tij: "Rrini këtu bashkë me gomarin; unë dhe djali do të shkojmë deri atje dhe do të adhurojmë; pastaj do të kthehemi pranë jush".</para>
<para style="p"><verse number="6" style="v"/>Kështu Abrahami mori drutë e holokaustit dhe i ngarkoi mbi Isakun, birin e tij; pastaj mori në dorë të vet zjarrin dhe u nisën rrugës që të dy.</para>
<para style="p"><verse number="7" style="v"/>Dhe Isaku i foli atit të tij Abraham dhe i tha: "Ati im!". Abrahami iu përgjigj: "Ja ku jam, biri im". Dhe Isaku tha: "Ja zjarri dhe druri, po ku është qengji për holokaustin?".</para>
<para style="p"><verse number="8" style="v"/>Abrahami u përgjigj: "Djali im, Perëndia do ta sigurojë vetë qengjin për holokaustin". Dhe vazhduan rrugën të dy bashkë.</para>
<para style="p"><verse number="9" style="v"/>Kështu arritën në vendin që Perëndia i kishte treguar dhe atje Abrahami ndërtoi altarin dhe sistemoi drutë; pastaj e lidhi Isakun, birin e tij, dhe e vendosi mbi altar sipër druve.</para>
<para style="p"><verse number="10" style="v"/>Pastaj Abrahami shtriu dorën dhe mori thikën për të vrarë të birin.</para>
<para style="p"><verse number="11" style="v"/>Por Engjëlli i Zotit thirri nga qielli dhe i tha: "Abraham, Abraham!". Ai u përgjigj: "Ja ku jam".</para>
<para style="p"><verse number="12" style="v"/>Engjëlli i tha: "Mos e zgjat dorën kundër djalit dhe mos i bëj asnjë të keqe. Tani e di mirë që ti i trembesh Perëndisë, se nuk më ke refuzuar birin tënd, të vetmin bir që ke".</para>
<para style="p"><verse number="13" style="v"/>Atëherë Abrahami ngriti sytë dhe shikoi; dhe ja prapa tij një dash i zënë për brirësh në një kaçube. Kështu Abrahami shkoi, mori dashin e tij dhe e ofroi si holokaust në vend të të birit.</para>
<para style="p"><verse number="14" style="v"/>Dhe Abrahami e quajti këtë vend Jehovah Jireh. Prandaj edhe sot e kësaj dite thuhet: "Do të furnizohet mali i Zotit".</para>
<para style="p"><verse number="15" style="v"/>Engjëlli i Zotit e thirri për të dytën herë Abrahamin nga qielli dhe tha:</para>
<para style="p"><verse number="16" style="v"/>"Unë betohem për veten time, thotë Zoti, se ti e bëre këtë dhe nuk kurseve tët bir, të vetmin bir që ke,</para>
<para style="p"><verse number="17" style="v"/>unë me siguri do të të bekoj fort dhe do të shumoj pasardhësit e tu si yjet e qiellit dhe si rëra që ndodhet në brigjet e detit dhe trashëgimtarët e tu do të zotërojnë portat e armiqve të tij.</para>
<para style="p"><verse number="18" style="v"/>Dhe tërë kombet e tokës do të bekohen te pasardhësit e tu, sepse ti iu binde zërit tim".</para>
<para style="p"><verse number="19" style="v"/>Pastaj Abrahami u kthye te shërbëtorët e tij, ata u ngritën dhe shkuan bashkë në Beer-Sheba. Dhe Abrahami zuri vend në Beer-Sheba.</para>
<para style="p"><verse number="20" style="v"/>Mbas këtyre gjërave i thanë Abrahamit këtë: "Ja, Milkah i ka lindur edhe ajo bij Nahorit, vëllait tënd;</para>
<para style="p"><verse number="21" style="v"/>Uzi, dhëndri i tij i parë, Buzi vëllai i tij, Kemueli babai i Aramit,</para>
<para style="p"><verse number="22" style="v"/>Kesedi, Hazoi, Pildashi, Jidlafi dhe Bethueli".</para>
<para style="p"><verse number="23" style="v"/>Dhe Bethuelit i lindi Rebeka. Këta tetë bij Milkah i lindi nga Nahori, vëllai i Abrahamit.</para>
<para style="p"><verse number="24" style="v"/>Konkubina e tij, që quhej Reumah, lindi edhe ajo Tebahun, Gahamin, Tahashin dhe Maakahun.</para>
<chapter number="23" style="c"/>
<para style="p"><verse number="1" style="v"/>Sara jetoi njëqind e njëzet e shtatë vjet. Këto qenë vitet e jetës së Sarës.</para>
<para style="p"><verse number="2" style="v"/>Dhe Sara vdiq në Kirjath-Arba (që është Hebroni), në vendin e kanaanenjve, dhe Abrahami hyri aty për të mbajtur zi për të dhe për ta vajtuar.</para>
<para style="p"><verse number="3" style="v"/>Pastaj Abrahami u ngrit më këmbë në prani të së vdekurës dhe u foli bijve të Hethit, duke u thënë:</para>
<para style="p"><verse number="4" style="v"/>"Unë jam një i huaj midis jush dhe i ardhur midis jush; më jepni pronësinë e një varri midis jush, që të mund të varros të vdekurën time dhe ta heq nga sytë e mi".</para>
<para style="p"><verse number="5" style="v"/>Dhe bijtë e Hethit iu përgjigjën Abrahamit duke i thënë:</para>
<para style="p"><verse number="6" style="v"/>"Dëgjona, o zoti im! Ti je midis nesh një princ i Perëndisë, varrose të vdekurën tënde në më të mirën nga varrezat tona, asnjeri prej nesh s'do të refuzojë varrin e tij, me qëllim që ti të varrosësh aty të vdekurën tënde".</para>
<para style="p"><verse number="7" style="v"/>Atëherë Abrahami u ngrit, u përul para popullit të vendit, para bijve të Hethit,</para>
<para style="p"><verse number="8" style="v"/>dhe u foli atyre duke thënë: "Në rast se ju pëlqen që unë ta varros të vdekurën time duke e hequr nga sytë e mi, dëgjomëni. Ndërhyni për mua tek Efroni, bir i Zoharit,</para>
<para style="p"><verse number="9" style="v"/>që të më japë shpellën e Makpelahut, që i përket dhe që ndodhet në skajin e arës së tij; por që të më japë në pronësi me çmimin e tij të plotë si vend varrimi midis jush".</para>
<para style="p"><verse number="10" style="v"/>Tani Efroni ndodhej në mes të bijve të Hethit; dhe Efroni, hiteu, iu përgjigj Abrahamit në prani të bijve të Hethit, të të gjithë atyre që hynin nëpër portën e qytetit të tij, duke thënë:</para>
<para style="p"><verse number="11" style="v"/>"Jo, zoti im, dëgjomë! Unë të fal arën dhe shpellën që ndodhet aty; po ta dhuroj në prani të bijve të popullit tim; po ta bëj dhuratë. Varrose të vdekurën tënde".</para>
<para style="p"><verse number="12" style="v"/>Atëherë Abrahami u përkul para popullit të vendit,</para>
<para style="p"><verse number="13" style="v"/>dhe i foli Efronit në prani të popullit të vendit duke thënë: "Dëgjomë, të lutem! Unë do të jap çmimin e arës, pranoje nga unë, kështu unë do të mund të varros aty të vdekurën time".</para>
<para style="p"><verse number="14" style="v"/>Efroni iu përgjigj Abrahamit, duke i thënë:</para>
<para style="p"><verse number="15" style="v"/>"Zoti im, dëgjomë! Toka vlen katërqind monedha argjendi. Ç'është kjo midis meje dhe teje? Varrose, pra, të vdekurën tënde".</para>
<para style="p"><verse number="16" style="v"/>Atëherë Abrahami zbatoi fjalën e Efronit; dhe Abrahami i peshoi Efronit çmimin që i kishte thënë në prani të bijve të Hethit: katërqind monedha argjendi, monedha që tregtarët përdornin midis tyre zakonisht.</para>
<para style="p"><verse number="17" style="v"/>Kështu ara e Efronit që gjendej në Malkpelah përballë Mamres, ara me shpellën që ishte aty dhe tërë drurët që ishin në arë dhe në të gjithë kufijtë përqark,</para>
<para style="p"><verse number="18" style="v"/>kaluan në pronësi të Abrahamit, në prani të bijve të Hethit dhe të të gjithë atyre që hynin nga porta e qytetit të Efronit.</para>
<para style="p"><verse number="19" style="v"/>Pas kësaj, Abrahami varrosi Sarën, gruan e tij, në shpellën e arës së Makpelahut përballë Mamres (që është Hebroni) në vendin e kanaanenjve.</para>
<para style="p"><verse number="20" style="v"/>Kështu ara dhe shpella që gjendet aty u kaluan nga bijtë e Hethit në pronë të Abrahamit, si vend varrimi.</para>
<chapter number="24" style="c"/>
<para style="p"><verse number="1" style="v"/>Abrahami ishte tashmë plak dhe ishte në moshë të kaluar; dhe Zoti e kishte bekuar Abrahamin në çdo gjë.</para>
<para style="p"><verse number="2" style="v"/>Dhe Abrahami i tha shërbyesit më të moshuar të shtëpisë së tij që qeveriste tërë pasuritë e tij: "Vëre dorën tënde nën kofshën time;</para>
<para style="p"><verse number="3" style="v"/>dhe unë do të bëj që ti të betohesh në emër të Zotit, Perëndisë së qiejve dhe Perëndisë të tokës, që ti nuk do t'i marrësh për grua djalit tim asnjë prej bijave të kanaanenjve në mes të të cilëve unë banoj;</para>
<para style="p"><verse number="4" style="v"/>por do të shkosh në vendin tim dhe te fisi im për të marrë një grua për djalin tim, për Isakun".</para>
<para style="p"><verse number="5" style="v"/>Shërbëtori iu përgjigj: "Ndofta ajo grua nuk dëshiron të më ndjekë në këtë vend; a duhet ta çoj atëherë përsëri birin tënd në vendin nga ke dalë?".</para>
<para style="p"><verse number="6" style="v"/>Atëherë Abrahami i tha: "Ruhu e mos e ço birin tim atje!</para>
<para style="p"><verse number="7" style="v"/>Zoti, Perëndia i qiellit, që më hoqi nga shtëpia e atit tim dhe nga vendi ku kam lindur, më foli dhe m'u betua duke thënë: "Unë do t'ua jap këtë vend pasardhësve të tu", ai do të dërgojë engjëllin e tij para teje dhe ti do të marrësh andej një grua për birin tim.</para>
<para style="p"><verse number="8" style="v"/>Dhe në qoftë se gruaja nuk dëshiron të të ndjekë, atëherë ti do të lirohesh nga ky betim që më ke bërë; vetëm mos e kthe tim bir atje".</para>
<para style="p"><verse number="9" style="v"/>Kështu shërbyesi e vuri dorën nën kofshën e Abrahamit, zotit të tij, dhe iu betua lidhur me këtë problem.</para>
<para style="p"><verse number="10" style="v"/>Pastaj shërbyesi mori dhjetë deve nga devetë e zotit të tij dhe u nis, duke pasur me vete çdo lloj të mirash të zotërisë së tij. Ai e nisi rrugën dhe shkoi në Mesopotami, në qytetin e Nahorit.</para>
<para style="p"><verse number="11" style="v"/>Dhe i gjunjëzoi devetë jashtë qytetit pranë një pusi uji, aty nga mbrëmja, në kohën kur gratë dalin për të marrë ujë, dhe tha:</para>
<para style="p"><verse number="12" style="v"/>"O Zot, Perëndia i zotërisë tim Abraham, të lutem bëj që sot të kem mundësinë të kem një takim të lumtur, trego dashamirësi ndaj Abrahamit, zotit tim!</para>
<para style="p"><verse number="13" style="v"/>Ja, unë po rri pranë këtij burimi ujërash, ndërsa bijat e banorëve të qytetit dalin për të mbushur ujë.</para>
<para style="p"><verse number="14" style="v"/>Bëj që vajza së cilës do t'i them: "Ah, ule shtambën tënde që unë të pi" dhe që do të më përgjigjet: "Pi, dhe kam për t'u dhënë për të pirë edhe deveve të tu", të jetë ajo që ti ja ke caktuar shërbyesit tënd Isak. Nga kjo unë do të kuptoj që ti ke treguar dashamirësi ndaj zotërisë tim".</para>
<para style="p"><verse number="15" style="v"/>Ai s'kishte mbaruar së foluri, kur, ja, doli Rebeka me shtambën në shpatullën e saj; ajo ishte e bija e Bethuelit, biri i Mikailit, gruaja e Nahorit dhe vëllai i Abrahamit.</para>
<para style="p"><verse number="16" style="v"/>Vajza ishte shumë e bukur, e virgjër dhe asnjë burrë nuk e kishte njohur kurrë. Ajo zbriti në burim, mbushi shtambën e saj dhe u ngjit përsëri lart.</para>
<para style="p"><verse number="17" style="v"/>Atëherë shërbyesi vrapoi në drejtim të saj dhe i tha: "Lërmë të pi pak ujë nga shtamba jote".</para>
<para style="p"><verse number="18" style="v"/>Ajo u përgjigj: "Pi, zotëria im"; pastaj shpejtoi ta ulë shtambën mbi dorë dhe i dha të pijë.</para>
<para style="p"><verse number="19" style="v"/>Sapo mbaroi së dhëni ujë për të pirë, tha: "Do të mbush ujë edhe për devetë e tua, derisa të ngopen me ujë".</para>
<para style="p"><verse number="20" style="v"/>Me nxitim e zbrazi shtambën e saj në koritë, vrapoi përsëri te burimi për të mbushur ujë për të gjithë devetë e tij.</para>
<para style="p"><verse number="21" style="v"/>Ndërkaq ai njeri e sodiste në heshtje, për të mësuar në qoftë se Zoti e kishte bërë të mbarë apo jo udhëtimin e tij.</para>
<para style="p"><verse number="22" style="v"/>Kur devetë mbaruan së piri, njeriu mori një unazë floriri për hundën që peshonte gjysmë sikli dhe dy byzylykë me një peshë prej dhjetë siklash ari për kyçin e dorës së saj, dhe tha:</para>
<para style="p"><verse number="23" style="v"/>"Bijë e kujt je? Ma thuaj, të lutem. A ka vend në shtëpinë e babait tënd për ne, që ta kalojmë natën?".</para>
<para style="p"><verse number="24" style="v"/>Ajo u përgjigj: "Unë jam bijë e Bethuelit, i biri i Milkahut, që ajo i lindi në Nahor".</para>
<para style="p"><verse number="25" style="v"/>Dhe shtoi: "Tek ne ka shumë kashtë dhe forazh si dhe vend për të kaluar natën".</para>
<para style="p"><verse number="26" style="v"/>Atëherë njeriu u përkul, adhuroi Zotin dhe tha:</para>
<para style="p"><verse number="27" style="v"/>"Qoftë i bekuar Zoti, Perëndia i Abrahamit, zotërisë tim, që nuk ka pushuar të jetë dashamirës dhe besnik ndaj zotërisë tim! Sa për mua, gjatë udhëtimit, Zoti më çoi në shtëpinë e vëllezërve të zotërisë tim".</para>
<para style="p"><verse number="28" style="v"/>Dhe vajza vrapoi për t'i treguar këto gjëra në shtëpinë e nënës së saj.</para>
<para style="p"><verse number="29" style="v"/>Por Rebeka kishte një vëlla të quajtur Labano. Dhe Labano doli me vrap jashtë drejt burimit tek ai njeri.</para>
<para style="p"><verse number="30" style="v"/>Sa pa unazën në hundë dhe byzylykët në kyçet e dorës të së motrës dhe dëgjoi fjalët që Rebeka, motra e tij, thoshte: "Kështu më foli ai njeri", iu afrua këtij njeriu, dhe ja që u gjet pranë deveve, afër burimit.</para>
<para style="p"><verse number="31" style="v"/>Dhe tha: "Hyr, i bekuar nga Zoti! Pse rri jashtë? Unë kam përgatitur shtëpinë dhe një vend për devetë".</para>
<para style="p"><verse number="32" style="v"/>Njeriu hyri në shtëpi, dhe Labano shkarkoi devetë, u dha kashtë dhe forazh deveve dhe solli ujë që të lante këmbët ai dhe njerëzit që ishin bashkë me të.</para>
<para style="p"><verse number="33" style="v"/>Pastaj i vunë përpara për të ngrënë, por ai tha: "Nuk do të ha derisa të plotësoj porosinë që më kanë dhënë". Tjetri tha: "Fol".</para>
<para style="p"><verse number="34" style="v"/>Atëherë ai tha: "Unë jam një shërbëtor i Abrahamit.</para>
<para style="p"><verse number="35" style="v"/>Zoti e ka bekuar shumë zotërinë tim, që është bërë i madh; i ka dhënë dele dhe qe, argjend dhe flori, shërbyes dhe shërbyese, deve dhe gomarë.</para>
<para style="p"><verse number="36" style="v"/>Por Sara, gruaja e zotërisë tim, i ka lindur në pleqërinë e saj një djalë zotërisë tim, i cili i ka dhënë atij gjithçka zotëron.</para>
<para style="p"><verse number="37" style="v"/>Dhe zotëria im më vuri të betohem duke thënë: "Nuk do të marrësh grua për djalin tim nga bijtë e kanaanenjve, në vendin ku banoj;</para>
<para style="p"><verse number="38" style="v"/>por do të shkosh në shtëpinë e babait tim dhe tek afria ime dhe aty do të marrësh një grua për birin tim".</para>
<para style="p"><verse number="39" style="v"/>Atëherë unë i thashë zotërisë tim: "Ndofta gruaja nuk do të dojë të më ndjekë".</para>
<para style="p"><verse number="40" style="v"/>Por ai u përgjigj: "Zoti, para të cilit kam ecur, do të dërgojë engjëllin e tij bashkë me ty dhe do ta bëj të mbarë udhëtimin tënd, dhe ti do të marrësh për birin tim një grua nga farefisi im dhe nga shtëpia e babait tim.</para>
<para style="p"><verse number="41" style="v"/>Do të lirohesh nga betimi që më ke bërë kur të shkosh tek afria ime; dhe po të jetë se nuk duan të ta japin, do të lirohesh nga betimi që më ke bërë".</para>
<para style="p"><verse number="42" style="v"/>Sot kam arritur te burimi dhe thashë: "O Zot, Perëndia i zotërisë tim Abraham, në rast se të pëlqen kështu, të lutem bëje të mbarë udhëtimin që kam filluar;</para>
<para style="p"><verse number="43" style="v"/>Ja, unë po ndalem pranë burimit të ujit; bëj që vajza që ka për të dalë për të marrë ujë dhe së cilës do t'i them: "Lërmë të pi pak ujë nga shtamba jote",</para>
<para style="p"><verse number="44" style="v"/>dhe që do të më thotë: "Pi sa ke nevojë dhe do të marr ujë edhe për devetë e tua", le të jetë gruaja që Zoti i ka caktuar djalit të zotërisë tim.</para>
<para style="p"><verse number="45" style="v"/>Para se unë të kisha mbaruar së foluri në zemrën time, doli jashtë Rebeka me shtambën e saj mbi shpatull; ajo zbriti te burimi dhe mbushi ujë. Atëherë unë i thashë:</para>
<para style="p"><verse number="46" style="v"/>"Oh, lërmë të pi!". Dhe ajo shpejtoi ta ulte shtambën nga shpatulla e saj dhe u përgjigj: "Pi dhe do t'u jap të pinë edhe deveve të tua". Kështu unë piva dhe ajo u dha të pinë edhe deveve.</para>
<para style="p"><verse number="47" style="v"/>Atëherë e pyeta dhe i thashë: "Bijë e kujt je?". Ajo m'u përgjigj: "Jam bijë e Bethuelit, biri i Nahorit, që Milkah lindi". Kështu unë i vura unazën në hundë dhe byzylykët në kyçet e dorës.</para>
<para style="p"><verse number="48" style="v"/>Pastaj u përkula, adhurova Zotin dhe e bekova Zotin, Perëndinë e Abrahamit, zotërisë tim, që më ka çuar në rrugën e drejtë për të marrë për birin e tij bijën e vëllait të zotërisë tim.</para>
<para style="p"><verse number="49" style="v"/>Dhe tani në rast se doni të silleni me dashamirësi dhe besnikëri ndaj zotërisë tim, duhet të ma thoni; në rast se jo, ma thoni njëlloj dhe unë do të kthehem djathtas ose majtas".</para>
<para style="p"><verse number="50" style="v"/>Atëherë Labano dhe Bethueli u përgjigjën dhe thanë: "Kjo varet nga Zoti; ne nuk mund të flasim as për mirë as për keq.</para>
<para style="p"><verse number="51" style="v"/>Ja, Rebeka është këtu para teje, merre me vete, shko dhe ajo të bëhet gruaja e birit të zotërisë tënd, ashtu siç ka thënë Zoti".</para>
<para style="p"><verse number="52" style="v"/>Kur shërbëtori i Abrahamit dëgjoi fjalët e tyre u përul për tokë përpara Zotit.</para>
<para style="p"><verse number="53" style="v"/>Shërbëtori nxori sende të argjendta dhe të arta si dhe rroba dhe ia dha Rebekës; dhe u dhuroi gjithashtu sende të vlefshme vëllait dhe nënës së Rebekës.</para>
<para style="p"><verse number="54" style="v"/>Pastaj hëngrën e pinë ai dhe njerëzit që ishin bashkë me të; u ndalën vetëm atë natë. Kur u ngritën në mëngjes, shërbëtori tha: "Më lini të kthehem te zotëria im".</para>
<para style="p"><verse number="55" style="v"/>Vëllai dhe nëna e Rebekës thanë: "Lëre që vajza të rrijë disa ditë me ne, të paktën dhjetë ditë; pastaj mund të ikë".</para>
<para style="p"><verse number="56" style="v"/>Por ai iu përgjigj atyre: "Mos më mbani, sepse Zoti e ka bërë të mbarë udhëtimin tim; më lini të iki, që unë të kthehem te zotëria im".</para>
<para style="p"><verse number="57" style="v"/>Atëherë ata i thanë: "Të thërresim vajzën dhe ta pyesim atë".</para>
<para style="p"><verse number="58" style="v"/>Atëherë thirrën Rebekën dhe i thanë: "A do të shkosh me këtë njeri?". Ajo u përgjigj: "Po, do të shkoj".</para>
<para style="p"><verse number="59" style="v"/>Kështu e lanë Rebekën, motrën e tyre, të shkojë dhe tajën e saj të shkojë me shërbëtorin dhe njerëzit e Abrahamit.</para>
<para style="p"><verse number="60" style="v"/>Dhe e bekuan Rebekën dhe i thanë: "Motra jonë, ti u bëfsh nëna e mijëra mizëri njerëzish dhe pasardhësit e tu paçin në dorë portat e armiqve të tyre".</para>
<para style="p"><verse number="61" style="v"/>Atëherë Rebeka dhe shërbyeset e saj u ngritën më këmbë, hipën mbi devetë dhe shkuan pas këtij njeriu. Kështu shërbëtori mori Rebekën dhe iku.</para>
<para style="p"><verse number="62" style="v"/>Ndërkaq Isaku ishte kthyer nga pusi i Lahai-Roit, sepse banonte në krahinën e Negevit.</para>
<para style="p"><verse number="63" style="v"/>Isaku kishte dalë aty nga mbrëmja në fushë për t'u menduar; dhe ai ngriti sytë dhe pa disa deve që po vinin.</para>
<para style="p"><verse number="64" style="v"/>Edhe Rebeka ngriti sytë dhe pa Isakun; atëherë zbriti me të shpejtë nga deveja,</para>
<para style="p"><verse number="65" style="v"/>dhe i tha shërbëtorit: "Kush është ai njeri që vjen nga fusha drejt nesh?". Shërbëtori u përgjigj: "Është zotëria im". Atëherë ajo mori vellon dhe u mbulua.</para>
<para style="p"><verse number="66" style="v"/>Pastaj shërbëtori i tregoi Isakut tërë gjërat që kishte bërë.</para>
<para style="p"><verse number="67" style="v"/>Dhe Isaku e futi Rebekën në çadrën e Sarës, nënës së tij, dhe e mori me vete; ajo u bë gruaja e tij dhe ai e dashuroi. Kështu Isaku u ngushëllua mbas vdekjes së nënës së tij.</para>
<chapter number="25" style="c"/>
<para style="p"><verse number="1" style="v"/>Pastaj Abrahami mori një grua tjetër, që quhej Keturah.</para>
<para style="p"><verse number="2" style="v"/>Dhe kjo i lindi Zimranin, Jokshanin, Medanin, Midianin, Ishbakun dhe Shuahin.</para>
<para style="p"><verse number="3" style="v"/>Jokshanit i lindi Sheba dhe Dedani. Bijtë e Dedanit ishin Asshurimi, Letushimi dhe Leumimi.</para>
<para style="p"><verse number="4" style="v"/>Bijtë e Midianit ishin Efahu, Eferi, Hanoku, Abidahu dhe Eldaahu. Tërë këta ishin bijtë e Keturahut.</para>
<para style="p"><verse number="5" style="v"/>Dhe Abrahami i dha Isakut gjithçka zotëronte;</para>
<para style="p"><verse number="6" style="v"/>por bijve që Abrahami kishte pasur nga konkubinat u dha disa dhurata dhe, sa ishte ende gjallë, i dërgoi larg birit të tij Isakut, drejt lindjes, në një vend të lindjes.</para>
<para style="p"><verse number="7" style="v"/>Këto janë vitet e jetës së Abrahamit: ai jetoi gjithsej njëqind e shtatëdhjetë e pesë vjet.</para>
<para style="p"><verse number="8" style="v"/>Pastaj Abrahami dha frymën e fundit dhe vdiq në pleqëri të mbarë, i shtyrë në moshë dhe i ngopur me ditë, dhe u bashkua me popullin e tij.</para>
<para style="p"><verse number="9" style="v"/>Dhe bijtë e tij Isaku dhe Ismaeli e varrosën në shpellën e Makpelahut në arën e Efronit, biri i Zoarit, hiteut, që ndodhet përballë Mamres,</para>
<para style="p"><verse number="10" style="v"/>arë që Abrahami u kishte blerë bijve të Hethit. Aty u varrosën Abrahami dhe e shoqja Sara.</para>
<para style="p"><verse number="11" style="v"/>Mbas vdekjes së Abrahamit, Perëndia bekoi birin e tij Isakun; dhe Isaku qëndroi pranë pusit të Lahai-Roit.</para>
<para style="p"><verse number="12" style="v"/>Tani këta janë pasardhësit e Ismaelit, bir i Abrahamit, që egjiptasja Agar, shërbëtorja e Sarës, i kishte lindur Abrahamit.</para>
<para style="p"><verse number="13" style="v"/>Këta janë emrat e bijve të Ismaelit, sipas emrit të brezave të tyre: Nebajothi, i parëlinduri i Ismaelit; pastaj Kedari, Abdeeli, Mibsami,</para>
<para style="p"><verse number="14" style="v"/>Mishma, Dumahu, Masa,</para>
<para style="p"><verse number="15" style="v"/>Hadari, Tema, Jeturi, Nafishi dhe Kedemahu.</para>
<para style="p"><verse number="16" style="v"/>Këta janë bijtë e Ismaelit dhe emrat e tyre, sipas fshatrave dhe fushimeve të tyre. Ata qenë dymbëdhjetë princërit e kombeve të tyre përkatës.</para>
<para style="p"><verse number="17" style="v"/>Por këto janë vitet e jetës së Ismaelit, gjithsej njëqind e tridhjetë e shtatë vjet; pastaj ai dha frymë dhe vdiq, dhe u bashkua me popullin e tij.</para>
<para style="p"><verse number="18" style="v"/>(Dhe bijtë e tij banuan nga Havilahu deri në Shur, që është në lindje të Egjiptit, në drejtim të Asirisë). Ai u vendos në prani të të gjithë vëllezërve të tij.</para>
<para style="p"><verse number="19" style="v"/>Këta janë pasardhësit e Isakut, birit të Abrahamit.</para>
<para style="p"><verse number="20" style="v"/>Abrahamit i lindi Isaku; dhe Isaku ishte dyzet vjeç kur mori për grua Rebekën, e bija e Bethuelit, Arameu i Paddan-Aranit dhe motra e Labanos, Arameut.</para>
<para style="p"><verse number="21" style="v"/>Isaku e luti Zotin për gruan e tij sepse ajo ishte shterpë. Zoti ia plotësoi dëshirën dhe Rebeka, gruaja e tij, u ngjiz.</para>
<para style="p"><verse number="22" style="v"/>Por fëmijët shtynin njëri-tjetrin në barkun e saj dhe ajo tha: "Në qoftë se është kështu (që iu përgjigj Zoti), pse gjendem unë në këto kushte?". Dhe kështu vajti të konsultohet me Zotin.</para>
<para style="p"><verse number="23" style="v"/>Dhe Zoti i tha: "Dy kombe ndodhen në barkun tënd dhe dy popuj kanë për të dalë nga përbrendshmet e barkut tënd. Njëri nga këta dy popuj do të jetë më i fortë se tjetri, dhe më i madhi do t'i shërbejë më të voglit".</para>
<para style="p"><verse number="24" style="v"/>Kur erdhi koha për të që të lindte, ajo kishte në bark dy binjakë.</para>
<para style="p"><verse number="25" style="v"/>Dhe i pari që doli jashtë ishte i kuq; ai ishte krejt si një mantel leshtor, prandaj i vunë emrin Esau.</para>
<para style="p"><verse number="26" style="v"/>Pastaj doli vëllai i tij, i cili me dorë mbante thembrën e këmbës të Esaut; prandaj e quajtën Jakob. Por Isaku ishte shtatëdhjetë vjeç kur Rebeka i lindi.</para>
<para style="p"><verse number="27" style="v"/>Dy fëmijët u rritën dhe Esau u bë një gjahtar i sprovuar, një njeri fshatarak, ndërsa Jakobi ishte një njeri i qetë, që jetonte në çadra.</para>
<para style="p"><verse number="28" style="v"/>Por Isaku e donte Esaun, sepse mishin e gjahut e pëlqente; Rebeka nga ana e saj donte Jakobin.</para>
<para style="p"><verse number="29" style="v"/>Një herë që Jakobi gatoi për vete një supë, Esau erdhi nga fusha krejt i lodhur.</para>
<para style="p"><verse number="30" style="v"/>Dhe Esau i tha Jakobit: "Të lutem, më lërë të ha pak nga kjo supë e kuqe, sepse jam i lodhur". Për këtë arsye e quajtën Edom.</para>
<para style="p"><verse number="31" style="v"/>Por Jakobi iu përgjigj: "Më shit më parë parëbirninë tënde".</para>
<para style="p"><verse number="32" style="v"/>Esau tha: "Ja unë jam duke vdekur, ç'dobi kam nga parëbirnia?".</para>
<para style="p"><verse number="33" style="v"/>Atëherë Jakobi tha: "Më parë betomu". Dhe Esau iu betua dhe i shiti Jakobit parëbirninë e tij.</para>
<para style="p"><verse number="34" style="v"/>Pastaj Jakobi i dha Esaut bukë dhe supë me thjerrëza. Dhe ai hëngri dhe piu, pastaj u ngrit dhe iku. Kështu Esau shpërfilli parëbirninë e tij.</para>
<chapter number="26" style="c"/>
<para style="p"><verse number="1" style="v"/>Por ndodhi një mungesë ushqimesh në vend, përveç asaj të parës që kishte ndodhur në kohën e Abrahamit. Pastaj Isaku shkoi tek Abimeleku, mbreti i filistenjve në Gerar.</para>
<para style="p"><verse number="2" style="v"/>Atëherë Zoti iu shfaq dhe i tha: "Mos zbrit në Egjipt, qëndro në vendin që do të të them.</para>
<para style="p"><verse number="3" style="v"/>Qëndro në këtë vend dhe unë do të jem me ty dhe do të të bekoj, sepse kam për të të dhënë ty dhe pasardhësve të tu tërë këto vende dhe do ta mbaj betimin që i kam bërë Abrahamit, babait tënd,</para>
<para style="p"><verse number="4" style="v"/>dhe do t'i shumoj pasardhësit e tu si yjet e qiellit; do t'u jap atyre tërë këto vende, dhe të gjitha kombet e tokës do të bekohen te pasardhësit e tu,</para>
<para style="p"><verse number="5" style="v"/>sepse Abrahami iu bind vullnetit tim dhe respektoi urdhrat, urdhërimet, statutet dhe ligjet e mia".</para>
<para style="p"><verse number="6" style="v"/>Kështu Isaku qëndroi në Gerar.</para>
<para style="p"><verse number="7" style="v"/>Kur njerëzit e vendit i bënin pyetje rreth gruas së tij, ai u përgjigjej: "Është motra ime", sepse kishte frikë të thoshte: "Është gruaja ime", sepse mendonte: "Njerëzit e vendit mund të më vrasin për shkak të Rebekës, sepse ajo është e pashme".</para>
<para style="p"><verse number="8" style="v"/>Kur kishte kaluar një kohë e gjatë në atë vend, Abimelekut, mbretit të filistenjve, i rastisi të shikojë nga dritarja dhe pa Isakun që përkëdhelte Rebekën, gruan e tij.</para>
<para style="p"><verse number="9" style="v"/>Atëherë Abimeleku thirri Isakun dhe i tha: "Ajo është me siguri gruaja jote; si bëhet që ti the: "Ajo është motra ime"?". Isaku iu përgjigj: "Sepse thosha: "Nuk do të doja të vdes për shkak të saj"".</para>
<para style="p"><verse number="10" style="v"/>Abimeleku tha: "Ç'është kjo që na bëre? Ndokush nga populli mund të binte lehtë në shtrat me gruan tënde dhe ti do të na kishe ngarkuar me faj të rëndë".</para>
<para style="p"><verse number="11" style="v"/>Kështu Abimeleku i dha këtë urdhër tërë popullit: "Kushdo që prek këtë njeri ose të shoqen do të dënohet pa tjetër me vdekje".</para>
<para style="p"><verse number="12" style="v"/>Isaku mbolli në atë vend dhe po atë vit korri një prodhim njëqind herë më të madh; dhe Zoti e bekoi.</para>
<para style="p"><verse number="13" style="v"/>Ky njeri u bë i madh dhe vazhdoi të rritet derisa u bë jashtëzakonisht i madh.</para>
<para style="p"><verse number="14" style="v"/>Ai arriti të zotërojë kope dhensh dhe qesh dhe kishte një numër të madh shërbëtorësh. Kështu filistenjtë e patën zili,</para>
<para style="p"><verse number="15" style="v"/>dhe për këtë arsye i zunë, duke i mbushur me dhe, tërë puset që shërbëtorët e babait të tij kishin hapur në kohën e Abrahamit, atit të tij.</para>
<para style="p"><verse number="16" style="v"/>Atëherë Abimeleku i tha Isakut: "Largohu nga ne, sepse ti je shumë më i fuqishëm se ne".</para>
<para style="p"><verse number="17" style="v"/>Kështu Isaku u largua që andej dhe u vendos në luginën e Gerarit, dhe aty banoi.</para>
<para style="p"><verse number="18" style="v"/>Dhe Isaku filloi të hapë puse uji që ishin hapur në kohën e Abrahamit, atit të tij, dhe që filistenjtë i kishin mbyllur mbas vdekjes së Abrahamit, dhe u vuri po ato emra që u kishte vënë babai i tij.</para>
<para style="p"><verse number="19" style="v"/>Pastaj shërbëtorët e Isakut gërmuan në luginë dhe gjetën aty një pus me ujë të freskët.</para>
<para style="p"><verse number="20" style="v"/>Por barinjtë e Gerarit u grindën me çobanët e Isakut, duke u thënë: "Uji është yni". Dhe ai e quajti pusin Esek, sepse ata e kishin kundërshtuar.</para>
<para style="p"><verse number="21" style="v"/>Shërbëtorët hapën pastaj një pus tjetër, por ata kundërshtuan edhe për këtë. Dhe Isaku e quajti Sitnah.</para>
<para style="p"><verse number="22" style="v"/>Atëherë ai u largua që andej dhe hapi një pus tjetër për të cilin nuk pati kundërshtim. Dhe ai e quajti atë Rehoboth, sepse ai tha: "Tani Zoti na ka vënë larg dhe ne do të kemi mbarësi në këtë vend".</para>
<para style="p"><verse number="23" style="v"/>Pastaj së këtejmi Isaku u ngjit në Beer-Sheba.</para>
<para style="p"><verse number="24" style="v"/>Dhe Zoti iu shfaq po atë natë dhe i tha: "Unë jam Perëndia i Abrahamit, babait tënd; mos ki frikë, sepse unë jam me ty; do të të bekoj dhe do të shumoj pasardhësit e tu, për hir të Abrahamit, shërbëtorit tim".</para>
<para style="p"><verse number="25" style="v"/>Atëherë ai ndërtoi në atë vend një altar dhe përmendi emrin e Zotit, dhe po aty ai ngriti edhe çadrën e tij. Aty shërbëtorët e Isakut hapën një pus.</para>
<para style="p"><verse number="26" style="v"/>Pastaj Abimeleku nga Gerari shkoi tek ai bashkë me Ahucathin, mikun e tij, dhe me Pikolin, kreun e ushtrisë së tij.</para>
<para style="p"><verse number="27" style="v"/>Dhe Isaku u tha atyre: "Pse keni ardhur tek unë, përderisa më urreni dhe më keni larguar prej jush?".</para>
<para style="p"><verse number="28" style="v"/>Atëherë ata u përgjigjën: "Ne e pamë qartë që Zoti është me ty. Kështu thamë: "Le të bëjmë një betim midis nesh, midis nesh dhe teje, dhe të përfundojmë një aleancë me ty":</para>
<para style="p"><verse number="29" style="v"/>dhe kështu ti nuk do të na bësh asnjë të keqe, ashtu si ne nuk të kemi prekur, nuk të kemi bërë veçse të mira dhe të kemi lënë të ikësh në paqe. Ti je tani i bekuari i Zotit".</para>
<para style="p"><verse number="30" style="v"/>Kështu Isaku shtroi për ta një banket dhe ata hëngrën e pinë.</para>
<para style="p"><verse number="31" style="v"/>Të nesërmen në mëngjes u ngritën herët dhe shkëmbyen një betim. Pastaj Isaku i përcolli dhe ata ikën në paqe.</para>
<para style="p"><verse number="32" style="v"/>Po atë ditë ndodhi që shërbëtorët e Isakut erdhën për ta lajmëruar për pusin që kishin hapur duke i thënë: "Kemi gjetur ujë".</para>
<para style="p"><verse number="33" style="v"/>Dhe ai e quajti atë Shibah. Për këtë arsye qyteti mban emrin Beer-Sheba edhe sot e kësaj dite.</para>
<para style="p"><verse number="34" style="v"/>Në moshën dyzetvjeçare Esau mori për grua Juditin, të bijën e Beerit, hiteut dhe të Basemathit, bijë e Elonit, hiteut.</para>
<para style="p"><verse number="35" style="v"/>Këto u bënë shkas për një hidhërim të thellë të Isakut dhe të Rebekës.</para>
<chapter number="27" style="c"/>
<para style="p"><verse number="1" style="v"/>Kur Isaku u plak dhe sytë e tij u dobësuan aq shumë sa nuk shikonte më, ai thirri të birin Esau dhe i tha: "Biri im!".</para>
<para style="p"><verse number="2" style="v"/>Esau i tha: "Ja ku jam!". Atëherë Isaku i tha: "Ja, unë jam plak dhe nuk e di në ç'ditë kam për të vdekur.</para>
<para style="p"><verse number="3" style="v"/>Prandaj merr tani armët e tua, kukurën dhe harkun tënd, dil nëpër fushat dhe kap për mua kafshë gjahu;</para>
<para style="p"><verse number="4" style="v"/>pastaj më përgatit një gjellë të shijshme nga ato që më pëlqejnë dhe sillma, që unë ta ha dhe shpirti im të të bekojë para se të vdes".</para>
<para style="p"><verse number="5" style="v"/>Tani Rebeka rrinte duke dëgjuar, ndërsa Isaku i fliste birit të tij Esau. Kështu Esau shkoi nëpër fusha për të gjuajtur kafshë të egra për t'ia shpënë të atit.</para>
<para style="p"><verse number="6" style="v"/>Atëherë Rebeka i foli Jakobit, birit të saj, dhe i tha: "Ja, unë dëgjova babanë tënd që i fliste Esaut, vëllait tënd duke i thënë:</para>
<para style="p"><verse number="7" style="v"/>"Më sill gjah dhe më përgatit një gjellë të shijshme, që unë ta ha dhe të të bekoj në prani të Zotit, para se të vdes".</para>
<para style="p"><verse number="8" style="v"/>Prandaj, biri im, bindju zërit tim dhe bëj atë që të urdhëroj.</para>
<para style="p"><verse number="9" style="v"/>Shko tani në kope dhe më sill dy keca të mirë; unë do të përgatis një gjellë të shijshme për babanë tënd, nga ato që i pëlqejnë atij.</para>
<para style="p"><verse number="10" style="v"/>Pastaj ti do t'ia çosh babait tënd që ta hajë, dhe kështu ai do të bekojë para se të vdesë".</para>
<para style="p"><verse number="11" style="v"/>Jakobi i tha Rebekës, nënës së tij: "Ja, vëllai im Esau është leshtor, ndërsa unë e kam lëkurën të lëmuar.</para>
<para style="p"><verse number="12" style="v"/>Ndofta babai im më prek me dorë; do t'i dukem atij mashtrues dhe do të tërheq mbi vete një mallkim në vend të një bekimi".</para>
<para style="p"><verse number="13" style="v"/>Por nëna e tij iu përgjigj: "Ky mallkim le të bjerë mbi mua, biri im! Bindju vetëm asaj që të thashë dhe shko të marrësh kecat".</para>
<para style="p"><verse number="14" style="v"/>Ai vajti pra t'i marrë dhe ia çoi nënës së tij; dhe e ëma përgatiti me to një gjellë të shijshme, nga ato që i pëlqenin babait të tij.</para>
<para style="p"><verse number="15" style="v"/>Pastaj Rebeka mori rrobat më të bukura të Esaut, birit të saj më të madh, që i mbante në shtëpi pranë vetes, dhe ia veshi Jakobit, birit të saj më të vogël;</para>
<para style="p"><verse number="16" style="v"/>dhe me lëkurët e kecave veshi duart e tij dhe pjesën e lëmuar të qafës së tij.</para>
<para style="p"><verse number="17" style="v"/>Pastaj vuri në dorë të Jakobit, birit të saj, gjellën e shijshme dhe bukën që kishte përgatitur.</para>
<para style="p"><verse number="18" style="v"/>Atëherë ai shkoi tek i ati dhe i tha: "Ati im!". Isaku u përgjigj: "Ja ku jam; kush je ti, biri im?".</para>
<para style="p"><verse number="19" style="v"/>Atëherë Jakobi i tha babait të tij: "Jam Esau, i parëlinduri yt. Bëra siç më ke thënë. Tani çohu, ulu dhe fillo të hash nga gjahu im, me qëllim që shpirti yt të më bekojë".</para>
<para style="p"><verse number="20" style="v"/>Por Isaku i tha të birit: "Por si bëre që e gjete kaq shpejt, biri im?". Ai u përgjigj: "Sepse Zoti, Perëndia yt, bëri që të vijë tek unë".</para>
<para style="p"><verse number="21" style="v"/>Atëherë Isaku i tha Jakobit: "Afrohu dhe lërmë të të prek, biri im, për të ditur nëse je pikërisht biri im Esau ose jo".</para>
<para style="p"><verse number="22" style="v"/>Dhe kështu Jakobi iu afrua Isakut, babait të tij; dhe mbasi ky e preku me dorë, tha: "Zëri është i Jakobit, por duart janë duart e Esaut".</para>
<para style="p"><verse number="23" style="v"/>Kështu ai nuk e njohu, sepse duart e tij ishin leshtore ashtu si duart e vëllait të tij Esau; dhe e bekoi.</para>
<para style="p"><verse number="24" style="v"/>Dhe tha: "A je ti me të vërtetë biri im Esau?". Ai u përgjigj: "Po".</para>
<para style="p"><verse number="25" style="v"/>Atëherë Isaku i tha: "Më shërbe që të ha nga gjahu i birit tim dhe shpirti im të të bekojë". Kështu Jakobi i shërbeu dhe Isaku hëngri. Jakobi i solli edhe verë dhe ai e piu.</para>
<para style="p"><verse number="26" style="v"/>Pastaj babai i tij Isaku i tha: "Tani afrohu dhe më puth, biri im".</para>
<para style="p"><verse number="27" style="v"/>Dhe ai u afrua dhe e puthi. Dhe Isaku ndjeu erën e rrobave të tij dhe e bekoi duke thënë: "Ja, era e tim biri është si era e një fushe, që Zoti e ka bekuar.</para>
<para style="p"><verse number="28" style="v"/>Perëndia të dhëntë vesën e qiellit dhe pjellorinë e tokës, si edhe bollëkun e grurit dhe të verës.</para>
<para style="p"><verse number="29" style="v"/>Të shërbefshin popujt dhe kombet u përkulshin para teje. Qofsh pronar i vëllezërve të tu dhe bijtë e nënës sate u përkulshin para teje. I mallkuar qoftë cilido të mallkon, i bekuar qoftë cilido të bekon!".</para>
<para style="p"><verse number="30" style="v"/>Dhe ndodhi që, pikërisht kur Isaku kishte mbaruar së bekuari Jakobin dhe ky sapo ishte larguar nga prania e të atit Isak, vëllai i tij Esau u kthye nga gjahu.</para>
<para style="p"><verse number="31" style="v"/>Edhe ai përgatiti një gjellë të shijshme dhe ia shpuri babait të tij dhe i tha: "Çohu ati im dhe ha nga gjahu i birit tënd, me qëllim që shpirti yt të më bekojë".</para>
<para style="p"><verse number="32" style="v"/>Isaku, babai i tij, i tha: "Kush je ti?". Ai u përgjigj: "Jam Esau, biri yt i parëlindur".</para>
<para style="p"><verse number="33" style="v"/>Atëherë Isakun e zunë ca të dridhura shumë të forta dhe i tha: "Kush është ai, pra, që gjuajti gjahun dhe ma solli? Unë i hëngra të gjitha para se të vije ti dhe e bekova; dhe i bekuar ka për të mbetur ai".</para>
<para style="p"><verse number="34" style="v"/>Me të dëgjuar fjalët e të atit, Esau dha një ulërimë të fortë dhe shumë të hidhur. Pastaj i tha të atit: "Bekomë edhe mua, ati im!".</para>
<para style="p"><verse number="35" style="v"/>Por Isaku iu përgjigj: "Yt vëlla erdhi me mashtrim dhe mori bekimin tënd".</para>
<para style="p"><verse number="36" style="v"/>Esau i tha: "Jo më kot është quajtur Jakob? Ai ma zuri vendin deri tani dy herë: më hoqi parëbirninë dhe ja tani po merr bekimin tim". Pastaj shtoi: "A nuk ke ruajtur një bekim për mua?".</para>
<para style="p"><verse number="37" style="v"/>Atëherë Isaku u përgjigj dhe i tha Esaut: "Ja, unë e bëra zotërinë tënd dhe i dhashë tërë vëllezërit e tij si shërbëtorë, dhe e pajisa me grurë dhe me verë; ç'mund të bëj për ty, biri im?".</para>
<para style="p"><verse number="38" style="v"/>Esau i tha babait të tij: "A ke vetëm këtë bekim, ati im? Bekomë edhe mua, o ati im!". Dhe Esau ngriti zërin dhe qau.</para>
<para style="p"><verse number="39" style="v"/>Isaku, babai i tij, u përgjigj duke i thënë: "Ja, banesa jote do të privohet nga pjelloria e tokës dhe nga vesa që zbret nga lartësia e qiellit.</para>
<para style="p"><verse number="40" style="v"/>Ti do të jetosh me shpatën tënde dhe do të jesh shërbëtori i vëllait tënd; por do të ndodhë që, kur do të luftosh, do ta thyesh zgjedhën e tij nga qafa jote".</para>
<para style="p"><verse number="41" style="v"/>Kështu Esau filloi ta urrejë Jakobin për shkak të bekimit që i kishte dhënë i ati, dhe tha në zemër të vet: "Ditët e zisë për babanë po afrohen; atëherë do të vras vëllanë tim Jakobin".</para>
<para style="p"><verse number="42" style="v"/>Kur i treguan Rebekës fjalët e Esaut, birit të saj më të madh, ajo dërgoi ta thërrasin birin e saj më të vogël, Jakobin, dhe i tha: "Ja, Esau, yt vëlla, ngushëllohet ndaj teje, duke menduar të të vrasë.</para>
<para style="p"><verse number="43" style="v"/>Prandaj, biri im, bindju fjalëve që të them: Çohu dhe ik shpejt në Haran te Labano, vëllai im;</para>
<para style="p"><verse number="44" style="v"/>dhe qëndro ca kohë me të, derisa t'i kalojë zemërimi vëllait tënd,</para>
<para style="p"><verse number="45" style="v"/>derisa mëria e vëllait tënd të largohet prej teje dhe ai të harrojë atë që i ke bërë; atëherë do të dërgojë njerëz që të të marrin prej andej. Pse duhet t'ju humbas që të dyve brenda një dite të vetme?".</para>
<para style="p"><verse number="46" style="v"/>Pastaj Rebeka i tha Isakut: "Jam neveritur nga jeta për shkak të bijave të Hethit. Në rast se Jakobi merr për grua një nga bijat e Hethit, një grua si ato të vendit, ç'më duhet jeta?".</para>
<chapter number="28" style="c"/>
<para style="p"><verse number="1" style="v"/>Atëherë Isaku thiri Jakobin, e bekoi, i dha këtë urdhër dhe i tha: "Mos u marto me një grua nga Kanaani.</para>
<para style="p"><verse number="2" style="v"/>Çohu, shko në Padan-Aram, në shtëpinë e Bethuelit, i ati i nënës sate, dhe merr për grua një nga bijat e Labanos, vëllait të nënës sate.</para>
<para style="p"><verse number="3" style="v"/>Perëndia i plotfuqishëm të bekoftë, të bëftë pjellor dhe të shumoftë, në mënyrë që ti të bëhesh një kuvend popujsh,</para>
<para style="p"><verse number="4" style="v"/>dhe të dhëntë bekimin e Abrahamit ty dhe pasardhësve të tu, në mënyrë që ti të jesh zot i vendit ku banon si i huaj dhe që Perëndia ia fali Abrahamit".</para>
<para style="p"><verse number="5" style="v"/>Kështu Isaku e nisi Jakobin, që shkoi në Padan-Aram te Labano, biri i Bethuelit, Arameu, i vëllai i Rebekës, nëna e Jakobit dhe e Esaut.</para>
<para style="p"><verse number="6" style="v"/>Por Esau pa që Isaku kishte bekuar Jakobin dhe e kish nisur në Padan-Aram që të merrte atje një grua por, duke e bekuar, i kishte dhënë këtë urdhër duke thënë: "Mos merr grua nga bijat e Kanaanit";</para>
<para style="p"><verse number="7" style="v"/>dhe Jakobi i ishte bindur të atit dhe nënës së tij, dhe ishte nisur për në Padan-Aram.</para>
<para style="p"><verse number="8" style="v"/>Kur Esau u bind se bijat e Kanaanit shiheshin me sy të keq nga Isaku, babai i tij,</para>
<para style="p"><verse number="9" style="v"/>shkoi tek Ismaeli dhe mori Mahalathin, të bijën e Ismaelit, që ishte biri i Abrahamit, dhe motër e Nebajothit, me qëllim që ajo të bëhej gruaja e tij, përveç grave të tjera që kishte.</para>
<para style="p"><verse number="10" style="v"/>Dhe Jakobi u nis në Beer-Sheba dhe shkoi në drejtim të Haranit.</para>
<para style="p"><verse number="11" style="v"/>Arriti në një farë vendi dhe aty kaloi natën, sepse dielli kishte perënduar. Atëherë mori një nga gurët e atij vendi, e vuri nën krye të tij dhe aty ra në gjumë.</para>
<para style="p"><verse number="12" style="v"/>Dhe pa në ëndërr një shkallë të mbështetur mbi tokë, maja e së cilës prekte qiellin; dhe ja engjëjt e Perëndisë hipnin e zbrisnin në të.</para>
<para style="p"><verse number="13" style="v"/>Dhe ja, Zoti ndodhej në majë të saj dhe i tha: "Unë jam Zoti, Perëndia i Abrahamit, babait tënd, dhe Perëndia i Isakut; tokën mbi të cilën je shtrirë do të ta jap ty dhe pasardhësve të tu;</para>
<para style="p"><verse number="14" style="v"/>dhe pasardhësit e tu do të jenë si pluhur i tokës, dhe ti do të shtrihesh në perëndim dhe në lindje, në veri dhe në jug; dhe tërë familjet e tokës do të bekohen nëpërmjet teje dhe pasardhësve të tu.</para>
<para style="p"><verse number="15" style="v"/>Dhe ja, unë jam me ty dhe do të të mbroj kudo që të vesh, dhe do të të sjell përsëri në këtë vend; sepse nuk do të të braktis para se të bëj atë që të kam thënë".</para>
<para style="p"><verse number="16" style="v"/>Atëherë Jakobit i doli gjumi dhe tha: "Me siguri Zoti është në këtë vend dhe unë nuk e dija".</para>
<para style="p"><verse number="17" style="v"/>Dhe pati frikë e tha: "Sa i tmerrshëm është ky vend! Kjo nuk është tjetër veçse shtëpia e Perëndisë, dhe kjo është porta e qiellit!".</para>
<para style="p"><verse number="18" style="v"/>Kështu Jakobi u ngrit herët në mëngjes, mori gurin që kishte vënë nën krye të vet, e ngriti si një përmendore dhe derdhi vaj mbi majën e saj.</para>
<para style="p"><verse number="19" style="v"/>Dhe e quajti këtë vend Bethel, kurse më parë emri i qytetit ishte Luc.</para>
<para style="p"><verse number="20" style="v"/>Pastaj Jakobi lidhi një kusht duke thënë: "Në qoftë se Perëndia do të jetë me mua dhe do të më mbrojë gjatë këtij udhëtimi që jam duke bërë, në qoftë se do të më japë bukë për të ngrënë dhe rroba për t'u mbuluar,</para>
<para style="p"><verse number="21" style="v"/>dhe do të kthehem në shtëpinë e babait tim në paqe, atëherë Zoti do të jetë Perëndia im;</para>
<para style="p"><verse number="22" style="v"/>dhe ky gur që kam ngritur si përmendore, do të jetë shtëpia e Perëndisë; dhe nga të gjitha ato që do të më japësh, unë do të japë të dhjetën"</para>
<chapter number="29" style="c"/>
<para style="p"><verse number="1" style="v"/>Pastaj Jakobi u nis dhe shkoi në vendin e lindorëve.</para>
<para style="p"><verse number="2" style="v"/>Shikoi dhe pa një pus në një arë, dhe aty pranë tri kope dhensh të mbledhura tok, sepse ai pus shërbente për t'u dhënë ujë kopeve të dhenve; dhe rrasa mbi grykën e pusit ishte e madhe.</para>
<para style="p"><verse number="3" style="v"/>Aty mblidheshin zakonisht tërë kopetë; atëherë çobanët e hiqnin rrasën nga gryka e pusit dhe u jepnin ujë dhenve; pastaj e vinin përsëri rrasën në vendin e saj, në grykën e pusit.</para>
<para style="p"><verse number="4" style="v"/>Dhe Jakobi u tha atyre: "Vëllezër të mi, nga jeni?" Ata u përgjigjën: "Jemi nga Harani".</para>
<para style="p"><verse number="5" style="v"/>Atëherë ai u tha atyre: "E njihni ju Labanon, birin e Nahorit?". Ata u përgjigjën: "E njohim".</para>
<para style="p"><verse number="6" style="v"/>Ai u tha atyre: "A është mirë ai?". Ata u përgjigjën: "Është mirë; dhe ja bija e tij Rakela, e cila po vjen me delet".</para>
<para style="p"><verse number="7" style="v"/>Ai tha: "Ja, është ende ditë për diell dhe nuk ka ardhur koha për të mbledhur bagëtinë; jepuni ujë deleve dhe pastaj i çoni të kullosin"</para>
<para style="p"><verse number="8" style="v"/>Por ata u përgjigjën: "Nuk mundemi derisa të gjitha kopetë të mblidhen, e të kemi hequr rrasën nga gryka e pusit; atëherë do t'u japim ujë deleve".</para>
<para style="p"><verse number="9" style="v"/>Ai po vazhdonte të fliste me ta kur arriti Rakela me delet e të atit, sepse ajo ishte një bareshë.</para>
<para style="p"><verse number="10" style="v"/>Kur Jakobi pa Rakelën, bijën e Labanos, vëllai i nënës së tij, dhe delet e Labanos, vëlla i nënës së tij, ai u afrua, e hoqi rrasën nga gryka e pusit, dhe i dha ujë kopesë së Labanos, vëllait të nënës së tij.</para>
<para style="p"><verse number="11" style="v"/>Atëherë Jakobi puthi Rakelën, ngriti zërin dhe qau.</para>
<para style="p"><verse number="12" style="v"/>Pastaj Jakobi e njoftoi Rakelën se ishte i një gjaku me të atin dhe ishte bir i Rebekës. Dhe ajo vrapoi t'ia tregonte të atit.</para>
<para style="p"><verse number="13" style="v"/>Sapo Labano dëgjoi lajmet e Jakobit, birit të motrës së tij, vrapoi drejt tij, e përqafoi, e puthi dhe e çoi në shtëpinë e tij. Dhe Jakobi i tregoi Labanos tërë ato gjëra.</para>
<para style="p"><verse number="14" style="v"/>Atëherë Labano i tha: "Ti je me të vërtetë nga mishi dhe gjaku im!". Dhe ai qëndroi një muaj me të.</para>
<para style="p"><verse number="15" style="v"/>Pastaj Labano i tha Jakobit: "Pse je fisi im duhet të më shërbesh pa marrë asgjë? Më thuaj sa duhet të jetë paga jote".</para>
<para style="p"><verse number="16" style="v"/>Tani Labano kishte dy bija: e madhja quhej Lea dhe e vogla Rakela.</para>
<para style="p"><verse number="17" style="v"/>Lea kishte sy të perënduar, por Rakela ishte e hijshme dhe e pashme.</para>
<para style="p"><verse number="18" style="v"/>Prandaj Jakobi e donte Rakelën dhe i tha Labanos: "Unë do të të shërbej shtatë vjet për Rakelën, bijën tënde më të vogël".</para>
<para style="p"><verse number="19" style="v"/>Labano iu përgjigj: "Më mirë të ta jap ty se sa një njeriu tjetër; rri me mua".</para>
<para style="p"><verse number="20" style="v"/>Kështu Jakobi shërbeu shtatë vjet për Rakelën; dhe iu dukën pak ditë sepse e dashuronte.</para>
<para style="p"><verse number="21" style="v"/>Pastaj Jakobi i tha Labanos: "Më jep gruan time, sepse afati u mbush dhe lejo që të bashkohem me të".</para>
<para style="p"><verse number="22" style="v"/>Atëherë Labano mblodhi tërë burrat e vendit dhe shtroi një banket.</para>
<para style="p"><verse number="23" style="v"/>Por, kur ra mbrëmja, ai mori bijën e tij Lea dhe e çoi te Jakobi, që hyri tek ajo.</para>
<para style="p"><verse number="24" style="v"/>Përveç kësaj Labano i dha shërbyesen e tij Zilpah si shërbyese të Leas, bijës së tij.</para>
<para style="p"><verse number="25" style="v"/>Të nesërmen në mëngjes, ai pa se ishte Lea. Atëherë Jakobi i tha Labanos: "Çfarë më bëre? A nuk të kam shërbyer për Rakelën? Pse më mashtrove?".</para>
<para style="p"><verse number="26" style="v"/>Labano u përgjigj: "Nuk është zakon të veprohet kështu në vendin tonë, nuk mund të japësh më të voglën para më të madhes.</para>
<para style="p"><verse number="27" style="v"/>Mbaro javën e kësaj dhe do të japim edhe tjetrën, për shërbimin që do të më bësh për shtatë vjet të tjera".</para>
<para style="p"><verse number="28" style="v"/>Atëherë Jakobi bëri si i thanë dhe mbaroi javën e Leas; pastaj Labano i dha për grua bijën e tij Rakela.</para>
<para style="p"><verse number="29" style="v"/>Përveç kësaj Labano i dha shërbyesen e tij Bilhah si shërbyese Rakelës, bijës së tij.</para>
<para style="p"><verse number="30" style="v"/>Dhe Jakobi hyri gjithashtu te Rakela dhe e dashuroi atë më tepër se Lean; dhe shërbeu shtatë vjet të tjera te Labano.</para>
<para style="p"><verse number="31" style="v"/>Zoti, duke parë që për Lean nuk kishte dashuri, ia çeli barkun asaj, ndërsa Rakela ishte shterpë.</para>
<para style="p"><verse number="32" style="v"/>Kështu Lea u ngjiz dhe lindi një djalë që e quajti Ruben, sepse tha: "Zoti e pa trishtimin tim; prandaj tani burri im do të më dojë".</para>
<para style="p"><verse number="33" style="v"/>Pastaj u ngjiz përsëri dhe lindi një djalë dhe ajo tha: "Zoti e pa se nuk kisha dashuri, prandaj më dha edhe këtë bir". Dhe e quajti Simeon.</para>
<para style="p"><verse number="34" style="v"/>Ajo u ngjiz përsëri dhe lindi një djalë, dhe tha: "Kësaj radhe burri im do të më dojë, sepse i kam lindur tre bij". Prandaj u quajt Levi.</para>
<para style="p"><verse number="35" style="v"/>Ajo u ngjiz përsëri dhe lindi djalë dhe tha: "Këtë radhë do të kremtoj Zotin". Prandaj e quajti Juda. Pastaj nuk pati më fëmijë.</para>
<chapter number="30" style="c"/>
<para style="p"><verse number="1" style="v"/>Kur Rakela pa që nuk po i bënte fëmijë Jakobit, u bë ziliqare e motrës së saj dhe i tha Jakobit: "Më bëj me fëmijë përndryshe unë po vdes".</para>
<para style="p"><verse number="2" style="v"/>Jakobi u mbush tërë inat kundër Rakelës dhe i tha: "Se mos jam unë në vend të Perëndisë që nuk të lejon të kesh fëmijë?".</para>
<para style="p"><verse number="3" style="v"/>Ajo u përgjigj: "Ja shërbyesja ime Bilhah; hyr tek ajo, që ajo të lindë mbi gjunjët e mi; kështu nëpërmjet saj do të mund të bëhem me fëmijë".</para>
<para style="p"><verse number="4" style="v"/>Kështu ajo i dha për grua shërbyesen e vetë Bilhah dhe Jakobi hyri tek ajo.</para>
<para style="p"><verse number="5" style="v"/>Dhe Bilhah u ngjiz dhe i dha një bir Jakobit.</para>
<para style="p"><verse number="6" style="v"/>Atëherë Rakela tha: "Perëndia më dha të drejtë; ai dëgjoi gjithashtu zërin tim dhe më dha një bir". Prandaj i vuri emrin Dan.</para>
<para style="p"><verse number="7" style="v"/>Pastaj Bilhah, shërbyesja e Rakelës, u ngjiz përsëri dhe i lindi një bir të dytë Jakobit.</para>
<para style="p"><verse number="8" style="v"/>Atëherë Rakela tha: "Kam luftuar shumë me motrën time dhe kam dalë fitimtare". Prandaj e quajti djalin Neftali.</para>
<para style="p"><verse number="9" style="v"/>Por Lea, duke parë që nuk po bënte më fëmijë, mori shërbyesen e saj Zilpah dhe ia dha për grua Jakobit</para>
<para style="p"><verse number="10" style="v"/>Kështu Zilpah, shërbyesja e Leas, i lindi një bir Jakobit.</para>
<para style="p"><verse number="11" style="v"/>dhe Lea tha: "Ç'fat!". Dhe i vuri emrin Gad.</para>
<para style="p"><verse number="12" style="v"/>Pastaj Zilpah, shërbëtore e Leas, i lindi Jakobit një bir të dytë.</para>
<para style="p"><verse number="13" style="v"/>Dhe Lea tha: "Sa e lumtur jam! Sepse gratë do të më quajnë të lumtur". Prandaj i vuri emrin Asher.</para>
<para style="p"><verse number="14" style="v"/>Në kohën e korrjes së grurit, Rubeni doli dhe gjeti në fushat mandragora dhe ia çoi nënës së tij, Leas. Atëherë Rakela i tha Leas: "Më jep edhe mua ca mandragora të birit tënd!".</para>
<para style="p"><verse number="15" style="v"/>Ajo iu përgjigj: "Të duket gjë e vogël që më more burrin, dhe tani kërkon të marrësh edhe mandragorat e djalit tim?". Rakela tha: "Mirë, pra, si shpërblim për mandragorat e birit tënd, sonte ai do të bjerë në shtrat me ty".</para>
<para style="p"><verse number="16" style="v"/>Kur në mbrëmje Jakobi u kthye nga arat, Lea doli ta takojë dhe i tha: "Duhet të hysh tek unë, se të kam shtënë në dorë me mandragorat e birit tim". Kështu, atë natë, ai ra në shtrat me të.</para>
<para style="p"><verse number="17" style="v"/>Kështu Perëndia ia plotësoi dëshirën Leas, e cila u ngjiz dhe i lindi Jakobit birin e pestë.</para>
<para style="p"><verse number="18" style="v"/>Dhe ajo tha: "Perëndia më dha shpërblimin që më takonte, sepse i dhashë shërbyesen time burrit tim". Dhe e quajti Isakar.</para>
<para style="p"><verse number="19" style="v"/>Pastaj Lea u ngjiz përsëri dhe i dha Jakobit një bir të gjashtë.</para>
<para style="p"><verse number="20" style="v"/>Atëherë Lea tha: "Perëndia më ka dhënë një dhunti të mirë; këtë radhë burri im do të banojë me mua, sepse i kam lindur gjashtë bij". Dhe i vuri emrin Zabulon.</para>
<para style="p"><verse number="21" style="v"/>Pastaj lindi një bijë dhe e quajti Dina.</para>
<para style="p"><verse number="22" style="v"/>Perëndia u kujtua edhe për Rakelën; dhe Perëndia ia plotësoi dëshirën dhe e bëri të frytshme;</para>
<para style="p"><verse number="23" style="v"/>kështu ajo u ngjiz dhe lindi një djalë, dhe tha: "Perëndia e hoqi turpin tim".</para>
<para style="p"><verse number="24" style="v"/>Dhe e quajti Jozef, duke thënë: "Zoti më shtoftë një bir tjetër".</para>
<para style="p"><verse number="25" style="v"/>Mbas lindjes së Jozefit nga Rakela, Jakobi i tha Labanos: "Më lejo të iki, që të shkoj në shtëpinë time, në vendin tim.</para>
<para style="p"><verse number="26" style="v"/>Më jep gratë e mia dhe bijtë e mi, për të cilët të kam shërbyer dhe lërmë të iki, mbasi ti e njeh mirë shërbimin që të kam bërë".</para>
<para style="p"><verse number="27" style="v"/>Por Labano i tha: "Në rast se kam gjetur hir në sytë e tu, qëndro, sepse kam prekur me dorë që Zoti më ka bekuar për shkakun tënd".</para>
<para style="p"><verse number="28" style="v"/>Pastaj tha: "Ma cakto pagesën tënde dhe unë do të ta jap".</para>
<para style="p"><verse number="29" style="v"/>Jakobi iu përgjigj: "Ti e di si të kam shërbyer, dhe çfarë i ka ndodhur bagëtisë sate në duart e mia.</para>
<para style="p"><verse number="30" style="v"/>Sepse ajo që ti kishe para se të vija unë ishte pak, por tani është rritur shumë; dhe Zoti të ka bekuar kudo që kam qenë unë. Por tani kur do të punoj edhe për shtëpinë time?".</para>
<para style="p"><verse number="31" style="v"/>Labano tha: "Sa duhet të të jap?". Jakobi iu përgjigj: "Nuk duhet të më japësh asgjë; në qoftë se ti do të bësh atë që po të them, do të mbetem këtu për të kullotur kopetë e tua dhe për t'u kujdesur për to.</para>
<para style="p"><verse number="32" style="v"/>Do të kaloj ditën e sotme në mes tërë kopeve të tua dhe do të veçoj të gjitha kafshët laramane dhe pikalarme, të gjithë qengjat e zinj dhe të gjitha dhitë lara-lara ose pika-pika. Dhe këto kafshë do të jenë pagesa ime.</para>
<para style="p"><verse number="33" style="v"/>Kështu tani e tutje ndershmëria ime do të përgjigjet para teje për personin tim, kur do të vish të kontrollosh pagesën time; çdo bagëti që nuk është laramane a me pika midis dhive dhe çdo qengj jo i zi do të konsiderohet i vjedhur po të gjendet pranë meje".</para>
<para style="p"><verse number="34" style="v"/>Labano tha: "Mirë, le të bëhet ashtu si thua ti!".</para>
<para style="p"><verse number="35" style="v"/>dhe po atë ditë veçoi cjeptë vija-vija dhe me pika dhe të gjitha dhitë laramane dhe pika pika, çdo bagëti që kishte një njollë të bardhë apo çdo dele e zezë midis dhenve, dhe ua la bijve të vet.</para>
<para style="p"><verse number="36" style="v"/>Dhe Labano vendosi një distancë prej tri ditësh me këmbë midis vetes së tij dhe Jakobit; dhe Jakobi kulloste pjesën që mbeti nga kopetë e Labanos.</para>
<para style="p"><verse number="37" style="v"/>Dhe Jakobi mori disa purteka të njoma plepi, bajameje dhe rrapi; u bëri disa zhvoshkje, duke zbuluar të bardhën e purtekave.</para>
<para style="p"><verse number="38" style="v"/>Pastaj i vendosi purtekat që kishte zhvoshkur që të shikoheshin nga dhentë në koritë, domethënë në vendet ku kopetë vinin për të pirë ujë; dhe kafshët vinin në afsh kur vinin për të pirë.</para>
<para style="p"><verse number="39" style="v"/>Kështu kafshët vinin në afsh përpara purtekave dhe pillnin qengja vija-vija, lara-lara dhe pika pika.</para>
<para style="p"><verse number="40" style="v"/>Pastaj Jakobi i veçonte këta qengja dhe bënte që kopetë t'i kthenin sytë nga kafshët vija-vija dhe nga tërë ato të zeza në kopenë e Labanos. Ai formoi kështu kope të veçanta, që nuk i bashkoi me kopetë e Labanos.</para>
<para style="p"><verse number="41" style="v"/>Por ndodhte që sa herë kafshët e fuqishme të kopesë vinin në afsh, Jakobi i vinte purtekat në koritë para deleve, në mënyrë që këto të hynin në afsh afër purtekave;</para>
<para style="p"><verse number="42" style="v"/>Por kur kafshët e kopesë ishin të dobëta, nuk i vinte ato; kështu që qengjat e dobëta ishin të Labanos dhe ata të shëndoshë të Jakobit.</para>
<para style="p"><verse number="43" style="v"/>Kështu ai u bë shumë i pasur dhe pati një numër të madh kopesh, shërbëtoresh, shërbëtorësh, devesh dhe gomarësh.</para>
<chapter number="31" style="c"/>
<para style="p"><verse number="1" style="v"/>Por Jakobi dëgjoi fjalët e bijve të Labanos që thoshin: "Jakobi mori gjithçka kishte ati ynë; dhe me atë që i përkiste atit tonë, ai krijoi gjithë këtë pasuri".</para>
<para style="p"><verse number="2" style="v"/>Jakobi vuri re edhe fytyrën e Labanos; dhe ja, ndaj tij nuk ishte si më parë.</para>
<para style="p"><verse number="3" style="v"/>Pastaj Zoti i tha Jakobit: "Kthehu në vendin e etërve të tu dhe te fisi yt, dhe unë do të jem me ty".</para>
<para style="p"><verse number="4" style="v"/>Atëherë Jakobi dërgoi e thirri Rakelën dhe Lean, që të vinin në fushat pranë kopesë së tij,</para>
<para style="p"><verse number="5" style="v"/>dhe u tha atyre: "Unë e shoh që fytyra e atit tuaj ndaj meje nuk është si më parë; por Perëndia i atit tim ka qenë me mua.</para>
<para style="p"><verse number="6" style="v"/>Dhe ju e dini se unë i kam shërbyer atit tuaj me tërë forcën time,</para>
<para style="p"><verse number="7" style="v"/>ndërsa ati juaj më ka mashtruar dhe ka ndryshuar pagesën time dhjetë herë, por Perëndia nuk e lejoi të më bëjë të keq.</para>
<para style="p"><verse number="8" style="v"/>Në qoftë se ai thoshte: "Krerët laramane do të jenë pagesa jote", e tërë kopeja pillte qengja laramane; dhe po të thoshte: "Krerët vija-vija do të jenë pagesa jote", tërë kopeja pillte qengja vija-vija.</para>
<para style="p"><verse number="9" style="v"/>Kështu Perëndia ia hoqi bagëtinë atit tuaj dhe ma dha mua.</para>
<para style="p"><verse number="10" style="v"/>Një herë, në kohën kur kopetë hynin në afsh, unë ngrita sytë dhe pashë në ëndërr që cjeptë që ndërzenin femrat ishin vija-vija, me pulla dhe lara-lara.</para>
<para style="p"><verse number="11" style="v"/>Dhe engjëlli i Perëndisë më tha në ëndërr: "Jakob!". Unë iu përgjigja: "Ja ku jam!".</para>
<para style="p"><verse number="12" style="v"/>Atëherë ai tha: "Ço tani sytë dhe shiko: tërë deshtë që ndërzejnë femrat janë vija-vija, me pulla dhe lara-lara, sepse pashë të gjitha ato që të punon Labano.</para>
<para style="p"><verse number="13" style="v"/>Unë jam Perëndia i Bethelit, ku ti ke vajosur një përmendore dhe më lidhe një kusht. Tani çohu, lëre këtë vend dhe kthehu në vendlindjen tënde"".</para>
<para style="p"><verse number="14" style="v"/>Rakela dhe Lea iu përgjigjën dhe i thanë: "Mos kemi ndoshta ne akoma pjesë dhe trashëgimi në shtëpinë e atit tonë?</para>
<para style="p"><verse number="15" style="v"/>A nuk na ke trajtuar si të huaja për arsye se na ka shitur dhe veç kësaj ka ngrënë edhe paratë tona?</para>
<para style="p"><verse number="16" style="v"/>Të gjitha pasuritë që Perëndia i hoqi atit tonë janë tonat dhe të bijve tanë; prandaj bëj të gjitha ato që Perëndia të ka thënë".</para>
<para style="p"><verse number="17" style="v"/>Atëherë Jakobi u ngrit dhe i vuri bijtë e tij dhe gratë e tij mbi devetë,</para>
<para style="p"><verse number="18" style="v"/>dhe mori me vete tërë bagëtinë e tij duke marrë me vete gjithë pasurinë që kishte vënë, bagëtinë që i përkiste dhe atë që e kishte blerë në Padam-Aram, për të vajtur tek Isaku, në vendin e kanaanenjve.</para>
<para style="p"><verse number="19" style="v"/>Ndërsa Labano kishte vajtur të qethte dhentë e tij, Rakela vodhi idhujt e të atit.</para>
<para style="p"><verse number="20" style="v"/>Dhe Jakobi u largua fshehurazi nga Labano, Arameu, pa i thënë se kishte ndërmend të ikte.</para>
<para style="p"><verse number="21" style="v"/>Kështu ai iku me gjithçka kishte; u ngrit, kaloi lumin dhe u drejtua për në malin e Galaadit.</para>
<para style="p"><verse number="22" style="v"/>Ditën e tretë i treguan Labanos se Jakobi kishte ikur.</para>
<para style="p"><verse number="23" style="v"/>Atëherë ai mori me vete vëllezërit e tij, e ndoqi shtatë ditë rrugë dhe e arriti në malin e Galaadit.</para>
<para style="p"><verse number="24" style="v"/>Por Perëndia iu shfaq në ëndërr natën Labanos, Arameut, dhe i tha: "Ruhu e mos i fol Jakobit, as për të mirë e as për të keq".</para>
<para style="p"><verse number="25" style="v"/>Labano e arriti, pra, Jakobin. Tani Jakobi e kishte ngritur çadrën e tij në mal; dhe gjithashtu Labano dhe vëllezërit e tij kishin ngritur çadrat e tyre mbi malin e Galaadit.</para>
<para style="p"><verse number="26" style="v"/>Atëherë Labano i tha Jakobit: "Ç'bëre duke më mashtruar në këtë mënyrë dhe duke i marrë bijat e mia si robëresha lufte?</para>
<para style="p"><verse number="27" style="v"/>Pse ike dhe u largove nga unë fshehurazi, pa më lajmëruar aspak? Unë do të kisha përcjellë me gëzim dhe me këngë, me lodërz dhe qeste.</para>
<para style="p"><verse number="28" style="v"/>Dhe nuk më lejove të puth bijtë dhe bijat e mia! Ti ke vepruar pa mend.</para>
<para style="p"><verse number="29" style="v"/>Tani unë kam në dorë t'ju bëj keq, por Perëndia i atit tënd më foli natën e kaluar, duke thënë: "Ruhu, mos t'i flasësh Jakobit as për mirë apo për keq".</para>
<para style="p"><verse number="30" style="v"/>Sigurisht ike, sepse kishe një dëshirë të madhe të ktheheshe përsëri në shtëpinë e atit tënd; po pse vodhe perënditë e mia?".</para>
<para style="p"><verse number="31" style="v"/>Atëherë Jakobi iu përgjigj Labanos: "Unë kisha frikë, sepse mendoja që ti mund të më merrje me forcë bijat e tua.</para>
<para style="p"><verse number="32" style="v"/>Por kushdo qoftë ai të cilit do t'i gjesh perënditë e tu, ai duhet të vdesë në prani të vëllezërve tanë; kërko ti vetë atë që të përket tek unë dhe merre!". Jakobi nuk e dinte që ato i kishte vjedhur Rakela.</para>
<para style="p"><verse number="33" style="v"/>Kështu Labano hyri në çadrën e Jakobit, në çadrën e Leas dhe në çadrën e dy shërbyeseve, por nuk gjeti asgjë. Doli pastaj nga çadra e Leas dhe hyri në çadrën e Rakelës.</para>
<para style="p"><verse number="34" style="v"/>Por Rakela kishte marrë idhujt dhe i kishte vënë në samarin e devesë, pastaj qe ulur mbi to. Labano kërkoi në tërë çadrën, por nuk gjeti asgjë.</para>
<para style="p"><verse number="35" style="v"/>Dhe ajo i tha të atit: "Mos u zemëro, zotëria im, në rast se unë nuk mund të çohem përpara teje, sepse jam me të përmuajshmet e grave". Kështu ai kërkoi, por nuk i gjeti idhujt.</para>
<para style="p"><verse number="36" style="v"/>Atëherë Jakobi u zemërua dhe u grind me Labanon; dhe Jakobi iu përgjigj dhe i tha Labanos: "Cili është faji im, cili është mëkati im, që ti të më ndjekësh me aq tërbim?</para>
<para style="p"><verse number="37" style="v"/>Ti rrëmove në tërë gjërat e mia. Çfarë gjete nga të gjitha ato që i përkasin shtëpisë sate? Vëri këtu para vëllezërve të mi dhe vëllezërve të tu dhe le të vendosin ata midis nesh të dy!</para>
<para style="p"><verse number="38" style="v"/>Kam qenë njëzet vjet me ty; delet dhe dhitë e tua nuk kanë dështuar dhe unë nuk kam ngrënë deshtë e kopesë sate.</para>
<para style="p"><verse number="39" style="v"/>Unë nuk t'i kam sjellë kurrë kafshët të shqyera nga bishat; dëmin e kam pësuar vetë; ti kërkoje me ngulm nga unë atë që ishte vjedhur ditën apo natën.</para>
<para style="p"><verse number="40" style="v"/>Ky ishte fati im; ditën më ligte vapa dhe natën të ftohtit e madh, dhe gjumi më ikte nga sytë.</para>
<para style="p"><verse number="41" style="v"/>Kam qenë njëzet vjet në shtëpinë tënde; të kam shërbyer katërmbëdhjetë vjet për dy bijat e tua dhe gjashtë vjet për kopenë tënde. Ti e ke ndryshuar dhjetë herë pagesën time.</para>
<para style="p"><verse number="42" style="v"/>Në qoftë se Perëndia i atit tim, Perëndia i Abrahamit dhe Tmerri i Isakut, nuk do të kishte qenë në favorin tim, ti me siguri do të më kishe kthyer duar bosh. Perëndia e pa trishtimin tim dhe mundin e duarve të mia, dhe mbrëmë dha vendimin e tij".</para>
<para style="p"><verse number="43" style="v"/>Atëherë Labano u përgjigj dhe tha: "Këto bija janë bijat e mia, këta bij janë bijtë e mi, këto kope janë kopetë e mia, dhe gjithçka të zë syri është imja. Por çfarë mund t'u bëj sot këtyre bijave të mia apo bijve që ato kanë lindur?</para>
<para style="p"><verse number="44" style="v"/>Prandaj eja të bëjmë një besëlidhje midis teje dhe meje, dhe që ajo shërbeftë si dëshmi midis teje dhe meje".</para>
<para style="p"><verse number="45" style="v"/>Atëherë Jakobi mori një gur dhe e ngriti si një përmendore.</para>
<para style="p"><verse number="46" style="v"/>Pastaj Jakobi u tha vëllezërve të tij: "Mblidhni gurë". Dhe ata morën gurë dhe bënë një tog me ta, dhe hëngrën bukë pranë këtij togu.</para>
<para style="p"><verse number="47" style="v"/>Labano e quajti atë tog Jegar-Sahadutha, ndërsa Jakobi e quajti Galed.</para>
<para style="p"><verse number="48" style="v"/>Dhe Labano tha: "Sot ky tog është një dëshmi midis teje dhe meje". Prandaj u quajt Galed,</para>
<para style="p"><verse number="49" style="v"/>edhe Mitspah, sepse Labano tha: "Zoti të mos e ndajë syrin mua dhe ty kur do të jetë e pamundur të shohim shoqi-shoqin.</para>
<para style="p"><verse number="50" style="v"/>Në rast se ti keqtrajton bijat e mia ose martohesh me gra të tjera veç bijave të mia, edhe sikur të mos ketë asnjeri me ne, kujtohu që Perëndia është dëshmitar midis meje dhe teje".</para>
<para style="p"><verse number="51" style="v"/>Labano i tha gjithashtu Jakobit: "Ja ky tog gurësh, dhe ja përmendorja që kam ngritur midis teje dhe meje.</para>
<para style="p"><verse number="52" style="v"/>Le të jetë ky tog një dëshmi dhe le të jetë kjo përmendore një dëshmi që unë nuk do ta kapërcej këtë tog për të të bërë keq ty, dhe që ti nuk do ta kapërcesh këtë tog dhe këtë përmendore për të më bërë keq mua.</para>
<para style="p"><verse number="53" style="v"/>Perëndia i Abrahamit dhe Perëndia i Nahorit, Perëndia i atit të tyre, u bëftë gjykatës midis nesh!". Dhe Jakobi u betua për Tmerrin e Isakut, atit të tij.</para>
<para style="p"><verse number="54" style="v"/>Pastaj Jakobi bëri një fli në mal dhe i ftoi vëllezërit e tij të hanin bukë. Dhe ata hëngrën bukë dhe e kaluan natën në mal.</para>
<para style="p"><verse number="55" style="v"/>Labano u ngrit herët në mëngjes, i puthi bijtë dhe bijat e tij dhe i bekoi. Pastaj Labano u nis dhe u kthye në shtëpinë e tij.</para>
<chapter number="32" style="c"/>
<para style="p"><verse number="1" style="v"/>Ndërsa Jakobi vazhdonte rrugën e tij, i dolën përpara engjëj të Perëndisë.</para>
<para style="p"><verse number="2" style="v"/>Mbasi i pa Jakobi, tha: "Ky është fushimi i Perëndisë"; dhe e quajti atë vend Mahanaim.</para>
<para style="p"><verse number="3" style="v"/>Pastaj Jakobi dërgoi para tij disa lajmëtarë vëllait të tij Esau, në vendin e Seirit, në fushën e Edomit.</para>
<para style="p"><verse number="4" style="v"/>Dhe u dha atyre këtë urdhër duke thënë: "Do t'i thoni kështu Esaut, zotërisë tim: "Kështu thotë shërbyesi yt Jakobi: Unë kam banuar pranë Labanos dhe kam qëndruar aty deri tani;</para>
<para style="p"><verse number="5" style="v"/>kam qe, gomarë, kope, shërbyes dhe shërbyese; dhe këtë po ja tregoj zotërisë tim, për të gjetur hir në sytë e tu"".</para>
<para style="p"><verse number="6" style="v"/>Lajmëtarët u kthyen pastaj te Jakobi, duke i thënë: "Vajtëm te vëllai yt Esau; dhe tani ai po vjen vetë që të takohet me ty dhe ka me vete katërqind burra".</para>
<para style="p"><verse number="7" style="v"/>Atëherë Jakobin e zuri një frikë e madhe dhe një ankth dhe ndau dysh njerëzit që ishin me të, kopetë, bagëtinë e trashë dhe devetë, dhe tha:</para>
<para style="p"><verse number="8" style="v"/>"Në qoftë se Esau vjen kundër njërit grup dhe e sulmon, grupi që mbetet do të mund të shpëtojë".</para>
<para style="p"><verse number="9" style="v"/>Pastaj Jakobi tha: "O Perëndi i atit tim Abraham, Perëndi i atit tim Isak, o Zot, që më ke thënë: "Ktheu në vendin tënd dhe pranë fisit tënd dhe unë do të bëj të mirë",</para>
<para style="p"><verse number="10" style="v"/>unë nuk jam i denjë i të gjitha mirësive dhe i gjithë besnikërisë që ke treguar ndaj shërbyesit tënd, sepse unë e kalova këtë Jordan vetëm me shkopin tim dhe tani janë bërë dy grupe.</para>
<para style="p"><verse number="11" style="v"/>Çliromë, të lutem, nga duart e vëllait tim, nga duart e Esaut, sepse unë kam frikë nga ai dhe druaj që ai të vijë për të më sulmuar, pa kursyer as nënat as fëmijët.</para>
<para style="p"><verse number="12" style="v"/>Dhe ti the: "Pa tjetër, unë do të të bëj mirë dhe do t'i bëj pasardhësit e tu si rëra e detit, që nuk mund të llogaritet se është shumë e madhe"".</para>
<para style="p"><verse number="13" style="v"/>Kështu Jakobi e kaloi natën në atë vend, dhe nga ato që kishte nëpër duar ai zgjodhi një dhuratë për vëllanë e tij Esau:</para>
<para style="p"><verse number="14" style="v"/>dyqind dhi, njëzet cjep, dyqind dele dhe njëzet desh,</para>
<para style="p"><verse number="15" style="v"/>tridhjetë deve qumështore me të vegjlit e tyre, dyzet lopë dhe dhjetë dema, njëzet gomarica dhe dhjetë mëza.</para>
<para style="p"><verse number="16" style="v"/>Pastaj ua dorëzoi shërbyesve të tij, çdo kope për llogari të vet, dhe u tha shërbëtorëve të tij: "Kaloni para meje dhe lini një farë hapësire midis një kopeje dhe tjetrës".</para>
<para style="p"><verse number="17" style="v"/>Dhe i dha urdhër të parit: "Kur vëllai im Esau do të të takojë dhe do të të pyesë: "I kujt je ti dhe ku shkon? Të kujt janë këto kafshë para teje?",</para>
<para style="p"><verse number="18" style="v"/>ti do të përgjigjesh: "Janë të shërbëtorit tënd Jakobit; është një dhuratë e dërguar zotërisë tim Esau; dhe ja, ai vetë po vjen mbas nesh"".</para>
<para style="p"><verse number="19" style="v"/>Ai i dha të njëjtin urdhër të dytit, të tretit dhe gjithë atyre që ndiqnin kopetë, duke u thënë: "Në këtë mënyrë do t'i flisni Esaut kur do ta takoni;</para>
<para style="p"><verse number="20" style="v"/>dhe do t'i thoni: "Ja, shërbëtori yt Jakobi është duke ardhur vetë pas nesh"". Sepse thoshte: "Unë do ta qetësoj me dhuratën që më paraprin e pastaj do të shikoj fytyrën e tij; ndofta do të më presë mirë".</para>
<para style="p"><verse number="21" style="v"/>Kështu dhurata shkoi para tij, por ai e kaloi natën në fushim.</para>
<para style="p"><verse number="22" style="v"/>Por atë natë ai u ngrit, mori dy gratë e tij, dy shërbëtoret dhe të njëmbëdhjetë fëmijët e tij dhe e kaloi vaun e lumit Jabbok.</para>
<para style="p"><verse number="23" style="v"/>I mori me vete dhe bëri që të kalonin përruan të gjitha gjërat që zotëronte.</para>
<para style="p"><verse number="24" style="v"/>Kështu Jakobi mbeti vetëm dhe një burrë luftoi me të deri në agim.</para>
<para style="p"><verse number="25" style="v"/>Kur ky burrë e pa se nuk mund ta mundte, i preku zgavrën e ijës; dhe zgavra e ijës së Jakobit u përdrodh, ndërsa ai luftonte kundër tij.</para>
<para style="p"><verse number="26" style="v"/>Dhe ai tha: "Lërmë të shkoj, se po lind agimi". Por Jakobi iu përgjigj: "Nuk do të të lë të shkosh, në rast se nuk më bekon më parë!".</para>
<para style="p"><verse number="27" style="v"/>Tjetri i tha: "Cili është emri yt?". Ai u përgjigj: "Jakob".</para>
<para style="p"><verse number="28" style="v"/>Atëherë ai i tha: "Emri yt nuk do të jetë më Jakob, por Izrael, sepse ti ke luftuar bashkë me Perëndinë dhe me njerëzit, dhe ke fituar".</para>
<para style="p"><verse number="29" style="v"/>Jakobi i tha: "Të lutem, tregomë emrin tënd". Por ai iu përgjigj: "Pse e do emrin tim?".</para>
<para style="p"><verse number="30" style="v"/>Dhe kështu ai e bekoi. Atëherë Jakobi e quajti këtë vend Peniel, sepse tha: "E pashë Perëndinë ballë për ballë dhe jeta ime u fal".</para>
<para style="p"><verse number="31" style="v"/>Mbasi ai kaloi Penielin, dielli po ngrihej; dhe Jakobi çalonte për shkak të ijës.</para>
<para style="p"><verse number="32" style="v"/>Për këtë arsye, deri në ditën e sotme, bijtë e Izraelit nuk e hanë gilcën e kofshës që kalon nëpër zgavrën e ijës, sepse ai njeri kishte prekur zgavrën e ijës së Jakobit në pikën e gilcës së kofshës.</para>
<chapter number="33" style="c"/>
<para style="p"><verse number="1" style="v"/>Jakobi ngriti sytë, vështroi dhe pa që po vinte Esau, që kishte me vete katërqind burra. Atëherë i ndau bijtë e tij midis Leas, Rakelës dhe dy shërbyeseve të tij.</para>
<para style="p"><verse number="2" style="v"/>Në krye vuri shërbyeset dhe bijtë e tyre, pastaj Lean dhe bijtë e saj dhe së fundi Rakelën dhe Jozefin.</para>
<para style="p"><verse number="3" style="v"/>Ai vetë kaloi para tyre dhe u përkul deri në tokë shtatë herë derisa arriti pranë vëllait të vet.</para>
<para style="p"><verse number="4" style="v"/>Atëherë Esau vrapoi drejt tij, e përqafoi, iu hodh në qafë dhe e puthi; dhe që të dy qanë.</para>
<para style="p"><verse number="5" style="v"/>Pastaj Esau ngriti sytë, pa gratë e fëmijët dhe tha: "Kush janë këta me ty?". Jakobi iu përgjigj: "Janë bijtë që Perëndia pati mirësinë t'i japë shërbyesit tënd".</para>
<para style="p"><verse number="6" style="v"/>Atëherë u afruan shërbyeset, ato dhe bijtë e tyre, dhe u përkulën.</para>
<para style="p"><verse number="7" style="v"/>U afruan edhe Lea dhe bijtë e saj, dhe u përkulën. Pastaj u afruan Jozefi dhe Rakela, dhe u përkulën edhe ata.</para>
<para style="p"><verse number="8" style="v"/>Esau tha: "Çfarë ke ndërmend të bësh me tërë atë grup që takova?". Jakobi u përgjigj: "Është për të gjetur hir në sytë e zotërisë tim".</para>
<para style="p"><verse number="9" style="v"/>Atëherë Esau tha: "Kam mjaft për vete, o vëllai im; mbaj për vete atë që është jotja".</para>
<para style="p"><verse number="10" style="v"/>Por Jakobi tha: "Jo, të lutem; në qoftë se kam gjetur hir në sytë e tu, prano dhuratën time nga dora ime, sepse kur pashë fytyrën tënde, për mua ishte njëlloj sikur të shikoja fytyrën e Perëndisë, dhe ti më ke pritur mirë.</para>
<para style="p"><verse number="11" style="v"/>Pranoje, pra, dhuratën që të është sjellë, sepse Perëndia është treguar shumë i mirë me mua dhe unë kam gjithçka". Dhe nguli këmbë aq shumë, sa që Esau pranoi.</para>
<para style="p"><verse number="12" style="v"/>Pastaj Esau tha: "Le të nisemi, të fillojmë të ecim dhe unë do të shkoj para teje".</para>
<para style="p"><verse number="13" style="v"/>Por Jakobi u përgjigj: "Zotëria im e di që fëmijët janë në moshë të vogël dhe që kam me vete dele dhe lopë qumështore; po t'i mbajmë keq qoftë edhe një ditë të vetme, tërë kafshët kanë për të vdekur.</para>
<para style="p"><verse number="14" style="v"/>Le të kalojë zotëria im para shërbëtorit të tij, dhe unë do ta ndjek ngadalë me hapin e kafshëve që më paraprijnë dhe me hapin e fëmijëve, derisa të arrijë te zotëria im në Seir".</para>
<para style="p"><verse number="15" style="v"/>Atëherë Esau tha: "Më lejo të paktën të lë me ty disa nga njerëzit që janë me mua". Por Jakobi u përgjigj: "Pse ta bëjmë këtë? Mjafton që unë të gjej hir në sytë e zotërisë tim".</para>
<para style="p"><verse number="16" style="v"/>Kështu po atë ditë Esau u rikthye në rrugën e tij drejt Seirit.</para>
<para style="p"><verse number="17" style="v"/>Jakobi u nis në drejtim të Sukothit, ndërtoi atje një shtëpi për vete dhe kasolle për bagëtinë; prandaj ai vend u quajt Sukoth.</para>
<para style="p"><verse number="18" style="v"/>Pastaj Jakobi, duke u kthyer nga Padan-Arami, arriti shëndoshë e mirë në qytetin e Sikemit, në vendin e Kanaanit, ku ngriti çadrat e tij përballë qytetit.</para>
<para style="p"><verse number="19" style="v"/>Dhe bleu nga bijtë e Hamorit, at i Sikemit, për njëqind copë paresh, pjesën e fushës ku kishte ngritur çadrat e tij përballë qytetit.</para>
<para style="p"><verse number="20" style="v"/>Pastaj aty ngriti një altar dhe e quajti El-Elohej-Izrael.</para>
<chapter number="34" style="c"/>
<para style="p"><verse number="1" style="v"/>Por Dina, vajza që Lea i kishte lindur Jakobit, doli për të parë bijat e vendit.</para>
<para style="p"><verse number="2" style="v"/>Dhe Sikemi, biri i Hamorit hiveut, princi i vendit, sa e pa e rrëmbeu, ra në shtrat me të dhe e dhunoi.</para>
<para style="p"><verse number="3" style="v"/>Dhe shpirti i tij u lidh me Dinën, të bijën e Jakobit; ai e dashuroi vajzën dhe i foli zemrës së saj.</para>
<para style="p"><verse number="4" style="v"/>Pastaj i tha të atit Hamor: "Ma jep këtë vajzë për grua".</para>
<para style="p"><verse number="5" style="v"/>Por Jakobi dëgjoi që ai e kishte çnderuar bijën e tij Dina; por bijtë e tij ishin nëpër fushat me bagëtinë e tij, dhe Jakobi heshti derisa u kthyen.</para>
<para style="p"><verse number="6" style="v"/>Atëherë Hamori, ati i Sikemit, shkoi tek Jakobi për t'i folur.</para>
<para style="p"><verse number="7" style="v"/>Sapo dëgjuan për atë që kishte ndodhur, bijtë e Jakobit u kthyen nga fushat; ata ishin të hidhëruar dhe shumë të zemëruar, sepse ai kishte kryer një veprim të turpshëm në Izrael, duke rënë në shtrat me të bijën e Jakobit, gjë që nuk duhej bërë.</para>
<para style="p"><verse number="8" style="v"/>Por Hamori u foli atyre duke thënë: "Shpirti i tim biri Sikem është lidhur me bijën tuaj, prandaj jepjani për grua;</para>
<para style="p"><verse number="9" style="v"/>të bëjmë krushqi bashkë: na jepni bijat tuaja dhe merrni bijat tona.</para>
<para style="p"><verse number="10" style="v"/>Kështu ju do të banoni me ne dhe vendi do të jetë në dispozicionin tuaj; banoni në të, bëni tregti dhe blini prona".</para>
<para style="p"><verse number="11" style="v"/>Pastaj Sikemi u tha të atit dhe të vëllezërve të Dinës: "Bëni që unë të gjej hir në sytë tuaj dhe do t'ju jap çfarëdo gjë që do të më kërkoni.</para>
<para style="p"><verse number="12" style="v"/>Më caktoni madje një pajë të madhe dhe një dhuratë, dhe unë do t'ju jap sa të kërkoni, por ma jepni vajzën për grua".</para>
<para style="p"><verse number="13" style="v"/>Atëherë bijtë e Jakobit iu përgjigjën Sikemit dhe Hamorit, të atit, dhe u folën atyre me dredhi, sepse Sikemi kishte çnderuar motrën e tyre Dina,</para>
<para style="p"><verse number="14" style="v"/>dhe u thanë atyre: "Nuk mund ta bëjmë këtë gjë, domethënë ta japim motrën tonë një njeriu të parrethprerë, sepse kjo do të ishte një turp për ne.</para>
<para style="p"><verse number="15" style="v"/>Vetëm me këtë kusht do ta pranojmë kërkesën tuaj, domethënë po të jetë se bëheni si ne, duke rrethprerë çdo mashkull nga ju.</para>
<para style="p"><verse number="16" style="v"/>Atëherë ne do t'ju japim bijat tona dhe do të marrim bijat tuaja, do të banojmë bashkë me ju dhe do të bëhemi një popull i vetëm.</para>
<para style="p"><verse number="17" style="v"/>Por në qoftë se nuk doni të na dëgjoni dhe nuk dëshironi të rrethpriteni, ne do të marrim bijën tonë dhe do të ikim".</para>
<para style="p"><verse number="18" style="v"/>Fjalët e tyre i pëlqyen Hamorit dhe Sikemit, birit të Hamorit.</para>
<para style="p"><verse number="19" style="v"/>Dhe i riu nuk vonoi ta kryejë atë gjë, sepse e donte të bijën e Jakobit dhe ishte njeriu më i nderuar në tërë shtëpinë e të atit.</para>
<para style="p"><verse number="20" style="v"/>Hamori dhe Sikemi, bir i tij, erdhën në portat e qytetit të tyre dhe u folën njerëzve të qytetit të tyre, duke thënë:</para>
<para style="p"><verse number="21" style="v"/>"Këta njerëz dëshirojnë të jetojnë në paqe me ne; le të rrinë në vendin tonë dhe të merren me tregti, sepse vendi është mjaft i madh edhe për ata. Ne do të marrim bijat e tyre për gra dhe do t'ju japim bijat tona.</para>
<para style="p"><verse number="22" style="v"/>Por këta njerëz do të pranojnë të banojnë me ne për të formuar një popull të vetëm, me të vetmin kusht që çdo mashkull te ne të rrethpritet, ashtu si rrethpriten ata.</para>
<para style="p"><verse number="23" style="v"/>Bagëtia e tyre, pasuria e tyre dhe kafshët e tyre a nuk do të bëhen ndofta një ditë tonat? Le të pranojmë kërkesën e tyre dhe ata do të banojnë bashkë me ne".</para>
<para style="p"><verse number="24" style="v"/>Dhe të gjithë ata që dilnin nga portat e qytetit dëgjuan fjalët e Hamorit dhe të birit të tij Sikem; dhe çdo mashkull u rrethpre, tërë ata dilnin nga porta e qytetit.</para>
<para style="p"><verse number="25" style="v"/>Por ndodhi që ditën e tretë, ndërsa ata vuanin, dy nga bijtë e Jakobit, Simeoni dhe Levi, vëllezër të Dinës, morën secili shpatën e vet, u vërsulën mbi qytetin që rrinte në siguri dhe vranë tërë meshkujt.</para>
<para style="p"><verse number="26" style="v"/>Vranë me shpatë edhe Hamorin dhe birin e tij Sikem, pastaj morën Dinën nga shtëpia e Sikemit dhe ikën.</para>
<para style="p"><verse number="27" style="v"/>Bijtë e Jakobit u vërsulën mbi të vrarët dhe plaçkitën qytetin; sepse motrën e tyre e kishin çnderuar.</para>
<para style="p"><verse number="28" style="v"/>Kështu ata morën kopetë me bagëti të imët dhe të trashë, gomarët e tyre, gjithçka që ishte në qytet dhe gjithçka që ishte nëpër fushat,</para>
<para style="p"><verse number="29" style="v"/>dhe morën me vete si plaçkë tërë pasuritë e tyre, tërë fëmijët e tyre të vegjël, gratë e tyre dhe gjithçka ndodhej në shtëpitë.</para>
<para style="p"><verse number="30" style="v"/>Atëherë Jakobi i tha Simeonit dhe Levit: "Ju më keni futur në telashe duke më bërë të urryer nga banorët e vendit, kanaanenjtë dhe perezenjtë. Me qenë se ne jemi pakicë, ata do të grumbullohen kundër meje dhe do të më sulmojnë, dhe unë ashtu si shtëpia ime do të shfarosemi".</para>
<para style="p"><verse number="31" style="v"/>Por ata u përgjigjën: "A duhet ta trajtonte ai motrën tonë si një prostitutë?".</para>
<chapter number="35" style="c"/>
<para style="p"><verse number="1" style="v"/>Perëndia i tha Jakobit: "Çohu, ngjitu në Bethel dhe vendosu aty; dhe bëj aty një altar Perëndisë që t'u shfaq, kur ikje para vëllait tënd Esau".</para>
<para style="p"><verse number="2" style="v"/>Atëherë Jakobi i tha familjes së tij dhe gjithë atyre që ishin me të: "Hiqni nga rrethi juaj perënditë e huaja, pastrohuni dhe ndërroni rrobat tuaja;</para>
<para style="p"><verse number="3" style="v"/>pastaj të ngrihemi dhe të shkojmë në Bethel, dhe unë do t'i bëj një altar Perëndisë që plotësoi dëshirën time ditën e fatkeqësisë sime dhe që më shoqëroi në udhëtimin që kam bërë".</para>
<para style="p"><verse number="4" style="v"/>Atëherë ata i dhanë Jakobit tërë perënditë e huaja që kishin dhe varëset që mbanin në veshë; dhe Jakobi i fshehu nën lisin që ndodhet pranë Sikemit.</para>
<para style="p"><verse number="5" style="v"/>Pastaj ata u nisën dhe tmerri i Perëndisë ra mbi të gjitha qytetet rreth tyre, kështu që nuk i ndoqën bijtë e Jakobit.</para>
<para style="p"><verse number="6" style="v"/>Kështu Jakobi arriti në Luc, domethënë në Bethel, që ndodhet në vendin e Kanaanit; erdhi aty me të gjithë njerëzit që ishin me të.</para>
<para style="p"><verse number="7" style="v"/>Dhe aty ndërtoi një altar dhe këtë vend e quajti El-Bethel, sepse aty i qe shfaqur Perëndia kur po ikte para vëllait të tij.</para>
<para style="p"><verse number="8" style="v"/>Atëherë vdiq Debora, taja e Rebekës, dhe e varrosën poshtë Bethelit, në këmbët e lisit që u quajt Alon-Bakuth.</para>
<para style="p"><verse number="9" style="v"/>Perëndia iu shfaq përsëri Jakobit, kur ky po vinte nga Padam-Arami dhe e bekoi.</para>
<para style="p"><verse number="10" style="v"/>Dhe Perëndia i tha: "Emri yt është Jakob; ti nuk do të quhesh më Jakob, por emri yt do të jetë Izrael". Dhe i vuri emrin Izrael.</para>
<para style="p"><verse number="11" style="v"/>Pastaj Perëndia i tha: "Unë jam Perëndia i Plotfuqishëm; ti bëhu i frytshëm dhe shumëzo; një komb, madje një tërësi kombesh do të rrjedhin prej teje, dhe disa mbretër kanë për të dalë nga ijët e tua;</para>
<para style="p"><verse number="12" style="v"/>dhe do të të jap ty dhe pasardhësve të tu pas teje vendin që i dhashë Abrahamit dhe Isakut".</para>
<para style="p"><verse number="13" style="v"/>Pastaj Perëndia u ngjit më lart nga ai, nga vendi ku i kishte folur.</para>
<para style="p"><verse number="14" style="v"/>Atëherë Jakobi ndërtoi një përmendore, një përmendore prej guri, në vendin ku Perëndia i kishte folur; mbi të hodhi pak verë dhe derdhi ca vaj sipër.</para>
<para style="p"><verse number="15" style="v"/>Dhe Jakobi e quajti Bethel vendin ku Perëndia i kishte folur.</para>
<para style="p"><verse number="16" style="v"/>Pastaj u nisën nga Betheli; kishte edhe një copë rrugë për të arritur në Efratë, kur Rakela lindi. Ajo pati një lindje të vështirë;</para>
<para style="p"><verse number="17" style="v"/>dhe gjatë lindjes së vështirë mamia i tha: "Mos ki frikë, sepse edhe këtë herë ke një djalë".</para>
<para style="p"><verse number="18" style="v"/>Dhe ndërsa shpirti po e linte (sepse vdiq), i vuri emrin Ben-Oni, por i ati e quajti Beniamin.</para>
<para style="p"><verse number="19" style="v"/>Kështu Rakela vdiq dhe u varros në rrugën e Efratës (domethënë të Betlemit).</para>
<para style="p"><verse number="20" style="v"/>Dhe Jakobi ngriti mbi varrin e saj një përmendore. Dhe kjo përmendore ekziston ende sot e kësaj dite mbi varrin e Rakelës.</para>
<para style="p"><verse number="21" style="v"/>Pastaj Izraeli u nis dhe ngriti çadrën përtej Migdal-Ederit.</para>
<para style="p"><verse number="22" style="v"/>Dhe ndodhi që, ndërsa Izraeli banonte në atë vend, Rubeni shkoi e ra në shtrat me Bilbah, konkubinën e atit të tij. Dhe Izraeli e mori vesh.</para>
<para style="p"><verse number="23" style="v"/>Bijtë e Jakobit ishin dymbëdhjetë. Bijtë e Leas ishin: Rubeni, i parëlinduri i Jakobit, Simeoni, Levi, Juda, Isakari dhe Zabuloni.</para>
<para style="p"><verse number="24" style="v"/>Bijtë e Rakelës ishin: Jozefi dhe Beniamini.</para>
<para style="p"><verse number="25" style="v"/>Bijtë e Bilhahut, shërbëtorja e Rakelës, ishin: Dani dhe Neftali.</para>
<para style="p"><verse number="26" style="v"/>Bijtë e Zilpahës, shërbëtorja e Leas, ishin: Gadi dhe Asheri. Këta janë bijtë e Jakobit që i lindën në Padan-Aram.</para>
<para style="p"><verse number="27" style="v"/>Pastaj Jakobi erdhi tek Isaku, i ati, në Marme, në Kirjath-Arba (domethënë në Hebron), ku Abrahami dhe Isaku kishin qëndruar ca kohë.</para>
<para style="p"><verse number="28" style="v"/>Isaku jetoi njëqind e tetëdhjetë vjet.</para>
<para style="p"><verse number="29" style="v"/>Kështu Isaku dha shpirt, vdiq dhe u bashkua me popullin e tij, ishte i plakur dhe i ngopur me ditë; dhe Esau dhe Jakobi, bijtë e tij, e varrosën.</para>
<chapter number="36" style="c"/>
<para style="p"><verse number="1" style="v"/>Këta janë pasardhësit e Esaut, që është Edomi.</para>
<para style="p"><verse number="2" style="v"/>Esau i mori gratë e tij nga bijat e kanaanenjve: Adën, e bija e Elonit hiteut, dhe Oholibamahën, e bija e Cibeonit hiveut;</para>
<para style="p"><verse number="3" style="v"/>dhe Basemathin, e bija e Ismaelit dhe motra e Nebajothit.</para>
<para style="p"><verse number="4" style="v"/>Ada i lindi Esaut Elifazin;</para>
<para style="p"><verse number="5" style="v"/>Basemathi lindi Reuelin, kurse Oholibamahu lindi Jeushin, Jalamin dhe Korahin. Këta janë bijtë e Esaut që i lindën në vendin e Kanaanit.</para>
<para style="p"><verse number="6" style="v"/>Pastaj Esau mori gratë e tij, bijtë dhe bijat e tij, gjithë njerëzit e shtëpisë së tij, kopetë e tij, tërë bagëtinë e tij dhe tërë pasurinë që kishte blerë në vendin e kanaanenjve, dhe shkoi në një vend, larg vëllait të tij Jakob,</para>
<para style="p"><verse number="7" style="v"/>sepse pasuritë e tyre ishin tepër të mëdha, që ata të mund të banonin bashkë; vendi ku rrinin nuk ishte në gjendje t'i mbante për shkak të bagëtisë së tyre.</para>
<para style="p"><verse number="8" style="v"/>Kështu Esau u vendos mbi malin e Seirit; Esau është Edomi.</para>
<para style="p"><verse number="9" style="v"/>Këta janë pasardhësit e Esaut, atit të edomitëve, në malin e Seirit.</para>
<para style="p"><verse number="10" style="v"/>Këta janë emrat e bijve të Esaut: Elifazi, i biri i Adës, gruaja e Esaut; Reueli, i biri i Bazemathës, gruaja e Esaut.</para>
<para style="p"><verse number="11" style="v"/>Bijtë e Elifazit qenë: Temani, Omari, Cefoni, Gatami dhe Kenaci.</para>
<para style="p"><verse number="12" style="v"/>Timna ishte konkubina e Elifazit, i biri i Esaut. Ajo i lindi Amalekun Elifazit. Këta qenë bijtë e Adës, gruaja e Esaut.</para>
<para style="p"><verse number="13" style="v"/>Këta qenë bijtë e Reuelit: Nahathi dhe Zerahu, Shamahu dhe Micahu. Këta qenë bijtë e Basemathës, gruaja e Esaut.</para>
<para style="p"><verse number="14" style="v"/>Këta qenë bijtë e Oholibamahës, e bija e Anahut, e bija e Cibeonit, gruaja e Esaut; ajo i lindi Esaut: Jeushin, Jalamin dhe Korahun.</para>
<para style="p"><verse number="15" style="v"/>Këta qenë krerët e bijve të Esaut: bijtë e Elifazit, i parëlinduri i Esaut; kreu Teman, kreu Omar, kreu Cefo, kreu Kenaz,</para>
<para style="p"><verse number="16" style="v"/>kreu Korah, kreu Gatam dhe kreu Amalek; këta qenë krerët e rrjedhur nga Elifazi në vendin e Edomit; ata qenë bijtë e Adës.</para>
<para style="p"><verse number="17" style="v"/>Këta qenë bijtë e Reuelit, i biri i Esaut: kreu Nahath, kreu Zerah, kreu Shamah dhe kreu Micah; këta qenë krerët e rrjedhur nga Reueli në vendin e Edomit; ata qenë bijtë e Basemathës, gruaja e Esaut.</para>
<para style="p"><verse number="18" style="v"/>Këta qenë bijtë e Oholibamahës, gruaja e Esaut, kreu Jeush; kreu Jeush, kreu Jalam dhe kreu Korah; ata qenë krerët e rrjedhur nga Oholibamah, e bija e Anahut dhe gruaja e Esaut.</para>
<para style="p"><verse number="19" style="v"/>Këta qenë bijtë e Esaut, që është Edomi, dhe këta qenë krerët e tyre.</para>
<para style="p"><verse number="20" style="v"/>Këta qenë bijtë e Seirit, Horeut, që banonin atë vend: Lotani, Shobali, Cibeoni, Anahu.</para>
<para style="p"><verse number="21" style="v"/>Dishoni, Etseri dhe Dishani. Këta qenë krerët e Horejve, bijtë e Seirit, në vendin e Edomit.</para>
<para style="p"><verse number="22" style="v"/>Bijtë e Lotanit qenë: Hori dhe Hemami; dhe motra e Lotanit qe Timna.</para>
<para style="p"><verse number="23" style="v"/>Këta qenë bijtë e Shobalit: Alvani, Manahathi, Ebali, Shefo dhe Onami.</para>
<para style="p"><verse number="24" style="v"/>Këta qenë bijtë e Cibeonit: Aja dhe Anahu. Anahu është ai që zbuloi në shkretëtirë ujëra të nxehta ndërsa po kulloste gomarët e Cibeonit, atit të tij.</para>
<para style="p"><verse number="25" style="v"/>Këta qenë bijtë e Anahut: Dishoni dhe Oholibamah, e bija e Anahut.</para>
<para style="p"><verse number="26" style="v"/>Këta qenë bijtë e Dishonit: Hemdani, Eshbani, Ithrani dhe Kerani.</para>
<para style="p"><verse number="27" style="v"/>Këta qenë bijtë e Etserit: Bilhani, Zaavani dhe Akani.</para>
<para style="p"><verse number="28" style="v"/>Këta qenë bijtë e Dishanit: Utsi dhe Arani.</para>
<para style="p"><verse number="29" style="v"/>Këta qenë krerët e Horejve: kreu Lothan, kreu Shobal, kreu Cibeon, kreu Anah,</para>
<para style="p"><verse number="30" style="v"/>kreu Dishon, kreu Etser, kreu Dishan. Këta qenë krerët e Horejve, krerët që ata patën në vendin e Seirit.</para>
<para style="p"><verse number="31" style="v"/>Këta qenë mbretërit që mbretëruan në vendin e Edomit, para se ndonjë mbret të sundonte mbi bijtë e Izraelit:</para>
<para style="p"><verse number="32" style="v"/>Bela, i biri i Beorit, mbretëroi në Edom, dhe emri i qytetit të tij qe Dinhabah.</para>
<para style="p"><verse number="33" style="v"/>Bela vdiq dhe në vend të tij mbretëroi Jobabi, i biri i Zerahut, nga Botsrahu.</para>
<para style="p"><verse number="34" style="v"/>Jobabi vdiq dhe në vend të tij mbretëroi Hushami, nga vendi i Temanitëve.</para>
<para style="p"><verse number="35" style="v"/>Hushami vdiq, dhe në vend të tij mbretëroi Hadabi, i biri i Bedadit, që mundi midianitët në fushat e Moabit; dhe emri i qytetit të tij qe Avith.</para>
<para style="p"><verse number="36" style="v"/>Hadadi vdiq dhe në vend të tij mbretëroi Samlahu, nga Masrekahu.</para>
<para style="p"><verse number="37" style="v"/>Samlahu vdiq dhe në vend të tij mbretëroi Sauli nga Rohoboth, mbi Lumë.</para>
<para style="p"><verse number="38" style="v"/>Sauli vdiq dhe në vend të tij mbretëroi Baal-Hanani, i biri i Akborit.</para>
<para style="p"><verse number="39" style="v"/>Baal-Hanani, i biri i Akborit, vdiq dhe në vendin e tij mbretëroi Hadari. Emri i qytetit të tij qe Pau, dhe emri i gruas së tij qe Mehetabel, e bija e Metredës dhe e Mezahabut.</para>
<para style="p"><verse number="40" style="v"/>Këto qenë emrat e krerëve të Esaut, sipas familjeve të tyre dhe territoreve të tyre, me emrat e tyre; kreu Timnah, kreu Alvah, kreu Jetheth,</para>
<para style="p"><verse number="41" style="v"/>kreu Oholibamah, kreu Elah, kreu Pinon,</para>
<para style="p"><verse number="42" style="v"/>kreu Kenac, kreu Teman, kreu Mibcar,</para>
<para style="p"><verse number="43" style="v"/>kreu Magdiel dhe kreu Iram. Këta qenë krerët e Edomit sipas vendbanimit të tyre, në vendin që zotëronin. Ky qe Esau, ati i edomitëve.</para>
<chapter number="37" style="c"/>
<para style="p"><verse number="1" style="v"/>Por Jakobi banoi në vendin ku i ati kishte qëndruar, në vendin e kanaanenjve.</para>
<para style="p"><verse number="2" style="v"/>Këta janë pasardhësit e Jakobit. Jozefi, në moshën shtatëmbëdhjetëvjeçare, kulloste kopenë bashkë me vëllezërit e tij; i riu rrinte me bijën e Bilhahës dhe me bijtë e Zilpahës, që ishin gratë e babait të tij. Por Jozefi i tregoi të atit për namin e keq që përhapej mbi sjelljen e tyre.</para>
<para style="p"><verse number="3" style="v"/>Por Izraeli e donte Jozefin më tepër se tërë bijtë e tij, sepse ishte biri i pleqërisë së tij; dhe i bëri një rrobë të gjatë deri te këmbët.</para>
<para style="p"><verse number="4" style="v"/>Por vëllezërit e tij, duke parë që i ati i tyre e donte më tepër nga të gjithë vëllezërit e tjerë, filluan ta urrejnë dhe nuk mund t'i flisnin në mënyrë miqësore.</para>
<para style="p"><verse number="5" style="v"/>Por Jozefi pa një ëndërr dhe ua tregoi vëllezërve të tij; dhe këta e urryen edhe më tepër.</para>
<para style="p"><verse number="6" style="v"/>Ai u tha atyre: "Dëgjoni, ju lutem, ëndrrën që pashë.</para>
<para style="p"><verse number="7" style="v"/>Ne ishim duke lidhur duaj në mes të arës, kur papritmas duajt e mi u drejtuan dhe qëndruan drejt, kurse duajt tuaja u mblodhën dhe u përkulën përpara duajve të mi".</para>
<para style="p"><verse number="8" style="v"/>Atëherë vëllezërit e tij i thanë: "A duhet të mbretërosh ti mbi ne, ose do të na sundosh me të vërtetë?". Dhe e urryen edhe më tepër për shkak të ëndrrave të tij dhe të fjalëve të tij.</para>
<para style="p"><verse number="9" style="v"/>Ai pa një ëndërr tjetër dhe ua tregoi vëllezërve të tij, duke thënë: "Pashë një ëndërr tjetër! Dhe ja, dielli, hëna dhe njëmbëdhjetë yje përkuleshin para meje".</para>
<para style="p"><verse number="10" style="v"/>Dhe ai ia tregoi këtë ëndërr atit të tij dhe vëllezërve të tij; i ati e qortoi dhe i tha: "Ç'kuptim ka ëndrra që ke parë? A do të duhet që pikërisht unë, nëna jote dhe vëllezërit e tu të vijnë e të përkulemi deri në tokë para teje?".</para>
<para style="p"><verse number="11" style="v"/>Dhe vëllezërit e tij e kishin zili, por i ati e mbante përbrenda këtë gjë.</para>
<para style="p"><verse number="12" style="v"/>Ndërkaq vëllezërit e Jozefit kishin vajtur për të kullotur kopenë e atit të tyre në Sikem.</para>
<para style="p"><verse number="13" style="v"/>Dhe Izraeli i tha Jozefit: "Vëllezërit e tu a nuk janë ndofta duke kullotur kopenë në Sikem? Eja, do të dërgoj tek ata". Ai u përgjigj: "Ja ku jam".</para>
<para style="p"><verse number="14" style="v"/>Izraeli i tha: "Shko të shikosh në se vëllezërit e tu janë mirë dhe në se kopeja shkon mirë, dhe kthehu të më japësh përgjigje". Kështu e nisi në luginën e Hebronit dhe ai arriti në Sikem.</para>
<para style="p"><verse number="15" style="v"/>Ndërsa ai endej në fushë, një burrë e gjeti dhe e pyeti: "Çfarë kërkon?".</para>
<para style="p"><verse number="16" style="v"/>Ai u përgjigj: "Jam duke kërkuar vëllezërit e mi; të lutem më trego se ku ndodhen duke kullotur bagëtinë".</para>
<para style="p"><verse number="17" style="v"/>Ai burrë i tha: "Ata kanë ikur së këtejmi, sepse i dëgjova që thoshin: "Të shkojmë në Dothan"". Atëherë Jozefi shkoi të kërkojë vëllezërit e tij dhe i gjeti në Dothan.</para>
<para style="p"><verse number="18" style="v"/>Ata e panë së largu, dhe para se t'u afrohej, komplotuan kundër tij për ta vrarë.</para>
<para style="p"><verse number="19" style="v"/>Dhe i thanë njëri-tjetrit: "Ja ku po vjen ëndërruesi!</para>
<para style="p"><verse number="20" style="v"/>Ejani, pra, ta vrasim dhe ta hedhim në një pus; do të themi pastaj që një kafshë e egër e hëngri; kështu do të shohim se ç'përfundim do të kenë ëndrrat e tij".</para>
<para style="p"><verse number="21" style="v"/>Rubeni i dëgjoi këto dhe vendosi ta shpëtojë nga duart e tyre, dhe tha: "Nuk do ta vrasim".</para>
<para style="p"><verse number="22" style="v"/>Pastaj Rubeni shtoi: "Mos derdhni gjak, por hidheni në këtë pus të shkretëtirës dhe mos e goditni me dorën tuaj". Thoshte kështu për ta shpëtuar nga duart e tyre dhe për t'ia shpënë të atit.</para>
<para style="p"><verse number="23" style="v"/>Kur Jozefi arriti pranë vëllezërve të tij, këta e zhveshën nga veshja e tij, nga rroba e gjatë që i arrinte deri te këmbët;</para>
<para style="p"><verse number="24" style="v"/>pastaj e kapën dhe e hodhën në pus. Por pusi ishte bosh, nuk kishte ujë brenda.</para>
<para style="p"><verse number="25" style="v"/>Pastaj u ulën për të ngrënë; por, duke ngritur sytë, ata panë një karvan ismaelitësh që vinte nga Galaadi me devetë e tyre të ngarkuara me erëza, balsame dhe mirrë, dhe udhëtonte për t'i çuar në Egjipt.</para>
<para style="p"><verse number="26" style="v"/>Atëherë Juda u tha vëllezërve të tij: "Ç'dobi do të kemi po të vrasim vëllanë tonë dhe të fshehim gjakun e tij?</para>
<para style="p"><verse number="27" style="v"/>Ejani, t'ia shesim ismaelitëve dhe të mos e godasë dora jonë, sepse është vëllai ynë, mishi ynë". Dhe vëllezërit e tij e dëgjuan.</para>
<para style="p"><verse number="28" style="v"/>Ndërsa po kalonin ata tregtarë midianitë, ata e ngritën dhe e nxorën Jozefin jashtë pusit dhe ia shitën ismaelitëve për njëzet monedha argjendi. Dhe këta e shpunë Jozefin në Egjipt.</para>
<para style="p"><verse number="29" style="v"/>Rubeni u kthye te pusi, por Jozefi nuk ishte më në pus. Atëherë ai i shqeu rrobat e tij.</para>
<para style="p"><verse number="30" style="v"/>Pastaj u kthye te vëllezërit e tij dhe tha: "Djali nuk është më; po unë, ku do të shkoj unë?".</para>
<para style="p"><verse number="31" style="v"/>Kështu ata morën rrobën e gjatë të Jozefit, therën një cjap dhe e futën rrobën në gjak.</para>
<para style="p"><verse number="32" style="v"/>Pastaj e çuan rrobën te babai dhe i thanë: "Kemi gjetur këtë; shiko pak nëse është rroba e birit tënd".</para>
<para style="p"><verse number="33" style="v"/>Dhe ai e njohu dhe tha: "Është rroba e tim biri, e ka ngrënë ndonjë kafshë e egër; me siguri Jozefin e kanë bërë copë e çikë".</para>
<para style="p"><verse number="34" style="v"/>Atëherë Jakobi i shqeu rrobat e tij, veshi një grathore dhe mbajti zi për birin e tij shumë ditë.</para>
<para style="p"><verse number="35" style="v"/>Dhe të gjithë bijtë dhe të gjitha bijat e tij erdhën për ta ngushëlluar, por ai nuk pranoi të ngushëllohet dhe tha: "Unë do të zbres në Sheol pranë birit tim për të mbajtur zi". Kështu e qau i ati.</para>
<para style="p"><verse number="36" style="v"/>Ndërkaq midianitët e shitën Jozefin në Egjipt dhe ia shitën Potifarit, oficer i Faraonit dhe kapiten i rojeve.</para>
<chapter number="38" style="c"/>
<para style="p"><verse number="1" style="v"/>Por në atë kohë ndodhi që Juda la vëllezërit e tij dhe shkoi të rrijë me një burrë nga Adullami, që quhej Hirah.</para>
<para style="p"><verse number="2" style="v"/>Kur Juda pa vajzën e një burri kanaaneas të quajtur Shua e mori për grua dhe u bashkua me të.</para>
<para style="p"><verse number="3" style="v"/>Dhe ajo u ngjiz dhe lindi një bir, që ajo e quajti Er.</para>
<para style="p"><verse number="4" style="v"/>Pastaj ajo u ngjiz dhe lindi një bir, që ai e quajti Onan.</para>
<para style="p"><verse number="5" style="v"/>Ajo u ngjiz përsëri dhe lindi një bir, të cilit i vuri emrin Shelah. Juda ishte në Kecib kur ajo lindi.</para>
<para style="p"><verse number="6" style="v"/>Pastaj Juda i dha Erit të parëlindurit të tij, një grua të quajtur Tamara.</para>
<para style="p"><verse number="7" style="v"/>Por Eri, i parëlinduri i Judës, ishte i keq në sytë e Zotit dhe Zoti e bëri të vdesë.</para>
<para style="p"><verse number="8" style="v"/>Atëherë Juda i tha Onanit: "Shko te gruaja e vëllait tënd, martohu me të dhe krijoi trashëgimtarë vëllait tënd".</para>
<para style="p"><verse number="9" style="v"/>Por Onani, duke ditur se këta pasardhës nuk kishin për të qenë të vetët, kur bashkohej me gruan e të vëllait, e hidhte farën e tij përtokë për të mos i dhënë pasardhës vëllait të tij.</para>
<para style="p"><verse number="10" style="v"/>Kjo nuk i pëlqeu Zotit, që e bëri të vdesë edhe atë.</para>
<para style="p"><verse number="11" style="v"/>Atëherë Juda i tha Tamarës, nuses së birit të tij: "Rri si e ve në shtëpinë e atit tënd, derisa biri im Shelah të rritet". Sepse mendonte: "Kam frikë se edhe ai ka për të vdekur si vëllezërit e tij". Kështu Tamara u nis dhe banoi në shtëpinë e të atit.</para>
<para style="p"><verse number="12" style="v"/>Mbas një kohe të gjatë vdiq gruaja e Judës, që ishte e bija e Shuas; kur mbaroi zinë, Juda u ngjit tek ata që qethnin delet e tij në Timnah bashkë me mikun e tij Hirah, i quajtur Adullamiti.</para>
<para style="p"><verse number="13" style="v"/>Këtë e mori vesh Tamara dhe asaj i thanë: "Ja, vjehrri yt po ngjitet në Timnah për të qethur delet e tij".</para>
<para style="p"><verse number="14" style="v"/>Atëherë ajo hoqi rrobat e saj të vejërisë, u mbulua me një vello dhe u mbështoll e tëra; pastaj u ul te porta e Enaimit, që ndodhet në rrugën drejt Timnahut; në fakt ajo kishte parë që Shelahu ishte rritur më në fund, por ajo nuk i ishte dhënë për grua.</para>
<para style="p"><verse number="15" style="v"/>Sa e pa Juda mendoi që ajo ishte prostitutë, sepse e kishte fytyrën të mbuluar.</para>
<para style="p"><verse number="16" style="v"/>Prandaj ai iu afrua asaj në rrugë dhe i tha: "Lërmë të hyj te ti". Në të vërtetë nuk e dinte se ajo ishte nusja e djalit të tij. Ajo iu përgjigj: "Çfarë do të më japësh për të hyrë tek unë?"</para>
<para style="p"><verse number="17" style="v"/>Atëherë ai i tha: "Do të të dërgoj një kec nga kopeja ime". Ajo e pyeti: "A më jep një peng derisa të ma dërgosh?".</para>
<para style="p"><verse number="18" style="v"/>Ai i tha: "Çfarë pengu duhet të të jap?". Ajo u përgjigj: "Vulën tënde, kordonin tënd dhe bastunin që ke në dorë". Ai ia dha, hyri tek ajo dhe ajo u ngjiz me të.</para>
<para style="p"><verse number="19" style="v"/>Pastaj ajo u ngrit dhe iku; hoqi velin dhe veshi përsëri rrobat e saj të vejërisë.</para>
<para style="p"><verse number="20" style="v"/>Por Juda i dërgoi kecin me anë të mikut të tij, adulamitit, për të rimarrë pengun nga duart e asaj gruaje; po ai nuk e gjeti atë.</para>
<para style="p"><verse number="21" style="v"/>Atëherë pyeti njerëzit vendas duke thënë: "Ku është ajo prostitutë që rrinte në Enaim, në rrugë?". Ata u përgjigjën: "Nuk ka pasur asnjë prostitutë këtu".</para>
<para style="p"><verse number="22" style="v"/>Kështu ai u kthye te Juda dhe i tha: "Nuk e gjeta; veç kësaj vendasit më thanë: "Nuk ka pasur asnjë prostitutë këtu"".</para>
<para style="p"><verse number="23" style="v"/>Atëherë Juda tha: "Le ta mbajë, pra, pengun që i dhashë, sepse nuk duam të mbulohemi me turp. Ja, unë i dërgova këtë kec dhe ti nuk e gjete".</para>
<para style="p"><verse number="24" style="v"/>Tre muaj më vonë erdhën dhe i thanë Judës: "Tamara, nusja e birit tënd, është bërë prostitutë; dhe, nga ky shkak, ajo ka mbetur gjithashtu me barrë". Atëherë Juda u tha: "Nxirreni jashtë dhe digjeni!".</para>
<para style="p"><verse number="25" style="v"/>Ndërsa po e nxirrnin jashtë, ajo i çoi fjalë të vjehrrit: "Njeriu të cilit i përkasin këto sende, më la me barrë". Pastaj tha: "Shiko në se mund të dallosh të kujt janë këto sende: vula, kordoni dhe bastuni".</para>
<para style="p"><verse number="26" style="v"/>Juda i njohu dhe i tha: "Ajo është më e drejtë se unë, se unë nuk ia dhashë Shelahut, birit tim". Dhe ai nuk pati më marrëdhënie me të.</para>
<para style="p"><verse number="27" style="v"/>Kur edhi koha e lindjes, ajo kishte në bark dy binjakë.</para>
<para style="p"><verse number="28" style="v"/>Ndërsa po lindte, njeri prej tyre nxori jashtë një dorë dhe mamia e kapi dhe i lidhi një fije të kuqe flakë, duke thënë: "Ky doli i pari".</para>
<para style="p"><verse number="29" style="v"/>Por ai e tërhoqi dorën e tij, dhe ja që doli jashtë vëllai i tij. Atëherë mamia tha: "Si ia çave rrugën vetes?". Për këtë arsye u quajt Perets.</para>
<para style="p"><verse number="30" style="v"/>Pastaj doli vëllai i tij, që kishte rreth dorës fijen ngjyrë të kuqe flakë; dhe u quajt Zerah.</para>
<chapter number="39" style="c"/>
<para style="p"><verse number="1" style="v"/>Ndërkaq Jozefi u çua në Egjipt; dhe Potifari, oficeri i Faraonit dhe kapiten i rojeve, një egjiptas, e bleu nga ismaelitët që e kishin sjellë atje.</para>
<para style="p"><verse number="2" style="v"/>Zoti qe me Jozefin, dhe ky pasurohej dhe banonte në shtëpinë e zotërisë së tij, egjiptasit.</para>
<para style="p"><verse number="3" style="v"/>Dhe zotëria e tij e pa që Zoti qe me të dhe që Zoti e sillte mbarë në duart e tij gjithçka bënte.</para>
<para style="p"><verse number="4" style="v"/>Kështu Jozefi fitoi hir në sytë e atij dhe hyri në shërbimin personal të Potifarit, që e emëroi kryeadministrator të shtëpisë së tij dhe i la në dorë gjithçka zotëronte.</para>
<para style="p"><verse number="5" style="v"/>Nga çasti që e bëri kryeadministrator të shtëpisë së tij dhe për gjithçka që zotëronte, Zoti e bekoi shtëpinë e egjiptasit për shkak të Jozefit; dhe bekimi i Zotit përfshiu gjithçka ai kishte në shtëpi dhe në fushë.</para>
<para style="p"><verse number="6" style="v"/>Kështu Potifari la gjithçka kishte në dorë të Jozefit dhe nuk shqetësohej më për asgjë, përveç ushqimit të vet. Dhe Jozefi ishte i bukur nga forma dhe kishte një pamje tërheqëse.</para>
<para style="p"><verse number="7" style="v"/>Mbas gjithë këtyre gjërave, gruaja e zotërisë së tij ia vuri sytë Jozefit dhe i tha: "Bjerë e fli me mua".</para>
<para style="p"><verse number="8" style="v"/>Por ai e refuzoi dhe i tha gruas së zotërisë së tij: "Ja, zotëria im nuk shqetësohet për ato që ka lënë në shtëpi me mua dhe ka lënë në duart e mia gjithçka zotëron.</para>
<para style="p"><verse number="9" style="v"/>Nuk ka asnjë më të madh se unë në këtë shtëpi; ai nuk më ka ndaluar asgjë veç teje, sepse je gruaja e tij. Si mund ta bëj unë këtë të keqe të madhe dhe të kryej një mëkat kundër Perëndisë?".</para>
<para style="p"><verse number="10" style="v"/>Me gjithë faktin që ajo i fliste Jozefit për këtë gjë çdo ditë, ai nuk pranoi të binte në shtrat me të dhe t'i jepej asaj.</para>
<para style="p"><verse number="11" style="v"/>Një ditë ndodhi që ai hyri në shtëpi për të bërë punën e tij, dhe nuk ndodhej në shtëpi asnjë prej shërbëtorëve.</para>
<para style="p"><verse number="12" style="v"/>Atëherë ajo e kapi nga rrobat dhe i tha: "Eja të shtrihesh me mua". Por ai ia la në dorë rrobën e tij, iku duke vrapuar jashtë.</para>
<para style="p"><verse number="13" style="v"/>Kur ajo pa që ai ia kishte lënë në dorë rrobën e tij dhe kishte ikur jashtë,</para>
<para style="p"><verse number="14" style="v"/>thirri shërbëtorët e vet dhe u tha: "Shikoni, ai na solli në shtëpi një hebre për t'u tallur me ne; ai erdhi tek unë për të rënë me mua, por unë bërtita me të madhe.</para>
<para style="p"><verse number="15" style="v"/>Me të dëgjuar që unë ngrita zërin dhe fillova të bërtas, ai la rrobën e tij pranë meje, iku dhe vrapoi jashtë".</para>
<para style="p"><verse number="16" style="v"/>Kështu ajo mbajti pranë saj rrobën e tij, derisa u kthye në shtëpi zotëria e saj.</para>
<para style="p"><verse number="17" style="v"/>Atëherë ajo i foli në këtë mënyrë: "Ai shërbëtor hebre, që ti na solle, erdhi tek unë për të më vënë në lojë.</para>
<para style="p"><verse number="18" style="v"/>Por sa ngrita zërin dhe bërtita, ai la rrobën pranë meje dhe iku jashtë".</para>
<para style="p"><verse number="19" style="v"/>Kështu, kur zotëria e saj dëgjoi fjalët e gruas së vet që i fliste në këtë mënyrë duke thënë: "Shërbëtori yt më ka bërë këtë gjë!", ai u inatos.</para>
<para style="p"><verse number="20" style="v"/>Atëherë zotëria e Jozefit e mori dhe e futi në burg, në vendin ku ishin mbyllur të burgosurit e mbretit. Kështu ai mbeti në atë burg.</para>
<para style="p"><verse number="21" style="v"/>Por Zoti qe me Jozefin dhe u tregua dashamirës ndaj tij, duke bërë që t'i hynte në zemër drejtorit të burgut.</para>
<para style="p"><verse number="22" style="v"/>Kështu drejtori i burgut i besoi Jozefit tërë të burgosurit që ndodheshin në burg; dhe ai ishte përgjegjës për të gjitha që bëheshin aty brenda.</para>
<para style="p"><verse number="23" style="v"/>Drejtori i burgut nuk kontrollonte më asgjë nga ato që i ishin besuar Jozefit, sepse Zoti ishte me të, dhe Zoti e bënte të mbarë gjithçka që ai bënte.</para>
<chapter number="40" style="c"/>
<para style="p"><verse number="1" style="v"/>Mbas këtyre gjërave, ndodhi që kupëmbajtësi dhe bukëpjekësi i mbretit të Egjiptit fyen zotërinë e tyre, mbretin e Egjiptit.</para>
<para style="p"><verse number="2" style="v"/>Dhe Faraoni u zemërua me të dy oficerët e tij, kryekupëmbajtësin dhe kryebukëpjekësin,</para>
<para style="p"><verse number="3" style="v"/>dhe i futi në burg, në shtëpinë e kreut të rojeve, në po atë burg ku ishte mbyllur Jozefi.</para>
<para style="p"><verse number="4" style="v"/>Dhe kapiteni i rojeve i la nën mbikëqyrjen e Jozefit, i cili i ndihmonte. Kështu ata qëndruan në burg për një farë kohe.</para>
<para style="p"><verse number="5" style="v"/>Po atë natë, kupëmbajtësi dhe bukëpjekësi i mbretit të Egjiptit, që ishin të mbyllur në burg, panë që të dy një ëndërr, secili ëndrrën e tij, me një kuptim të veçantë.</para>
<para style="p"><verse number="6" style="v"/>Dhe të nesërmen në mëngjes Jozefi erdhi tek ata dhe vuri re se ishin të shqetësuar.</para>
<para style="p"><verse number="7" style="v"/>Atëherë ai pyeti oficerët e Faraonit, që ishin me të në burg, në shtëpinë e zotërisë së tij dhe u tha: "Pse keni sot një fytyrë kaq të trishtuar?".</para>
<para style="p"><verse number="8" style="v"/>Ata iu përgjigjën: "Kemi parë një ëndërr dhe askush nuk është në gjendje ta interpretojë". Atëherë Jozefi u tha atyre: "Interpretimet nuk i përkasin vallë Perëndisë? Më tregoni ëndrrat, ju lutem".</para>
<para style="p"><verse number="9" style="v"/>Kështu kryekupëmbajtësi i tregoi Jozefit ëndrrën e tij dhe i tha: "Në ëndrrën time kisha përpara një hardhi;</para>
<para style="p"><verse number="10" style="v"/>dhe në atë hardhi kishte tri degë, të cilat sa vunë lastarë, lulëzuan dhe dhanë vile rrushi të pjekur.</para>
<para style="p"><verse number="11" style="v"/>Tani unë kisha në dorë kupën e Faraonit; mora rrushin, e shtrydha në kupën e Faraonit dhe e vura kupën në dorë të Faraonit".</para>
<para style="p"><verse number="12" style="v"/>Jozefi i tha: "Ky është interpretimi i ëndrrës: tri degët janë tri ditë;</para>
<para style="p"><verse number="13" style="v"/>në krye të tri ditëve Faraoni do të të bëjë të ngresh përsëri kokën lart, do të të rivendosë në detyrën tënde dhe ti do t'i japësh në dorë kupën Faraonit, siç bëje më parë, kur ishe kupëmbajtësi i tij.</para>
<para style="p"><verse number="14" style="v"/>Por më kujto mua kur të jesh i lumtur; të lutem, trego dashamirësi ndaj meje, duke i folur për mua Faraonit, dhe më nxirr nga kjo shtëpi;</para>
<para style="p"><verse number="15" style="v"/>sepse mua më sollën fshehurazi nga vendi i hebrenjve, dhe këtu s'kam bërë gjë për t'u futur në këtë burg të nëndheshëm".</para>
<para style="p"><verse number="16" style="v"/>kryebukëpjekësi, duke parë se interpretimi ishte i favorshëm, i tha Jozefit: "Edhe unë në ëndrrën time kisha tri shporta me bukë të bardhë mbi krye;</para>
<para style="p"><verse number="17" style="v"/>dhe në shportën më të lartë kishte çdo lloj gjellësh të pjekura në furrë për Faraonin; dhe zogjtë i hanin nga shporta që kisha mbi krye".</para>
<para style="p"><verse number="18" style="v"/>Atëherë Jozefi u përgjigj dhe tha: "Ky është interpretimi i ëndrrës: tri shportat janë tri ditë;</para>
<para style="p"><verse number="19" style="v"/>në krye të tri ditëve Faraoni do të të heqë kokën nga shpatullat, do të varë në një pemë, dhe zogjtë do të hanë mishrat e trupit tënd".</para>
<para style="p"><verse number="20" style="v"/>Tani ditën e tretë, ditën e përvjetorit të Faraonit, ndodhi që ai shtroi një banket për të gjithë shërbëtorët e tij; dhe bëri që të ngrinin kokën lartë si kryekupëmbajtësi dhe kryebukëpjekësi, në mes të shërbëtorëve të tij.</para>
<para style="p"><verse number="21" style="v"/>Kështu e rivendosi kryekupëmbajtësin në detyrën e tij si kupëmbajtës që t'i jepte kupën në dorë Faraonit,</para>
<para style="p"><verse number="22" style="v"/>por bëri që ta varnin kryebukëpjekësin sipas interpretimit që Jozefi u kishte dhënë.</para>
<para style="p"><verse number="23" style="v"/>Por kryekupëmbajtësi nuk u kujtua për Jozefin, por e harroi.</para>
<chapter number="41" style="c"/>
<para style="p"><verse number="1" style="v"/>Por ndodhi që mbas dy vitesh të plota Faraoni pa një ëndërr. Ai ndodhej pranë një lumi,</para>
<para style="p"><verse number="2" style="v"/>dhe ja që ndërsa po ngjiten nga lumi shtatë lopë, të hijshme e të majme, që nisën të kullosin ndër xunkthe.</para>
<para style="p"><verse number="3" style="v"/>Pas atyre, u ngjitën nga lumi shtatë lopë të tjera të shëmtuara dhe të dobëta, dhe u ndalën pranë të parave në bregun e lumit.</para>
<para style="p"><verse number="4" style="v"/>Tani lopët e shëmtuara dhe të dobëta hëngrën lopët e hijshme dhe të majme. Pastaj Faraoni u zgjua.</para>
<para style="p"><verse number="5" style="v"/>Më pas e zuri gjumi përsëri dhe pa një ëndërr të dytë; dhe, ja, shtatë kallinj të trashë dhe të bukur që dilnin nga një kërcell i vetëm.</para>
<para style="p"><verse number="6" style="v"/>Pastaj, ja, shtatë kallinj të hollë dhe të tharë nga era lindore, që mbinin pas tyre.</para>
<para style="p"><verse number="7" style="v"/>Dhe kallinjtë e hollë gëlltitën shtatë kallinjtë e trashë dhe të plotë. Atëherë Faraoni u zgjua dhe, ja, ishte një ëndërr.</para>
<para style="p"><verse number="8" style="v"/>Në mëngjes shpirti i tij qe i trazuar, dhe dërgoi e thirri tërë magjistarët dhe të diturit e Egjiptit; pastaj Faraoni u tregoi ëndrrat e tij, por asnjeri prej tyre nuk qe në gjendje t'ia interpretonte Faraonit.</para>
<para style="p"><verse number="9" style="v"/>Atëherë kryekupëmbajtësi i foli Faraonit duke i thënë: "Sot kujtoj gabimet e mia.</para>
<para style="p"><verse number="10" style="v"/>Faraoni ishte zemëruar me shërbëtorët e tij dhe më kishte futur në burg në shtëpinë e kreut të rojeve, mua dhe kryebukëpjekësin.</para>
<para style="p"><verse number="11" style="v"/>Po atë natë, unë dhe ai pamë një ëndërr; secili pa një ëndërr që kishte kuptimin e tij.</para>
<para style="p"><verse number="12" style="v"/>Me ne ishte edhe një hebre i ri, shërbëtor i kreut të rojeve; atij i treguam ëndrrat tona dhe ai na i interpretoi, duke i dhënë secilit interpretimin e ëndrrës së tij.</para>
<para style="p"><verse number="13" style="v"/>Dhe gjërat u zhvilluan pikërisht sipas interpretimit që na kishte dhënë ai. Faraoni më rivendosi në detyrën time dhe e vari tjetrin".</para>
<para style="p"><verse number="14" style="v"/>Atëherë Faraoni dërgoi ta thërrisnin Jozefin, që e nxorën menjëherë nga burgu nëntokësor. Kështu ai u rrua, ndërroi rrobat dhe erdhi te Faraoni.</para>
<para style="p"><verse number="15" style="v"/>Dhe Faraoni i tha Jozefit: "Kam parë një ëndërr dhe askush nuk është në gjendje ta interpretojë; por kam dëgjuar për ty se, kur ke dëgjuar një ëndërr, je në gjendje ta interpretosh".</para>
<para style="p"><verse number="16" style="v"/>Jozefi iu përgjigj Faraonit duke i thënë: "Nuk jam unë, por Perëndia do të japë një përgjigje për të mirën e Faraonit".</para>
<para style="p"><verse number="17" style="v"/>Atëherë Faraoni i tha Jozefit: "Ja, në ëndrrën time unë rrija në bregun e lumit,</para>
<para style="p"><verse number="18" style="v"/>kur u ngjitën nga lumi shtatë lopë të majme dhe të hijshme, që nisën të kullosnin ndër xunkthe.</para>
<para style="p"><verse number="19" style="v"/>Pas tyre u ngjitën shtatë lopë të tjera të dobëta, shumë të shëmtuara dhe thatime; lopë të tilla aq të shëmtuara nuk kisha parë kurrë në gjithë shtetin e Egjiptit.</para>
<para style="p"><verse number="20" style="v"/>Dhe lopët e dobëta dhe të shëmtuara i hëngrën të shtatë lopët e para të majme;</para>
<para style="p"><verse number="21" style="v"/>por edhe pasi i hëngrën, asnjeri nuk mund të dallonte që i kishin ngrënë, sepse ato ishin të shëmtuara si më parë. Kështu u zgjova.</para>
<para style="p"><verse number="22" style="v"/>Pastaj pashë në ëndrrën time shtatë kallinj që dilnin nga një kërcell i vetëm, të plotë dhe të bukur;</para>
<para style="p"><verse number="23" style="v"/>dhe ja shtatë kallinj të tjerë të fishkur, të hollë dhe të tharë nga era lindore, që mbinin pas të parëve.</para>
<para style="p"><verse number="24" style="v"/>Pastaj shtatë kallinjtë e hollë gëlltitën shtatë kallinjtë e bukur. Këtë gjë ua tregova magjistarëve, por asnjeri prej tyre nuk qe në gjendje të më jepte një shpjegim".</para>
<para style="p"><verse number="25" style="v"/>Atëherë Jozefi i tha Faraonit: "Ëndrrat e Faraonit janë një ëndërr e njëjtë. Perëndia i tregoi Faraonit atë që po gatitet të bëjë.</para>
<para style="p"><verse number="26" style="v"/>Shtatë lopët e bukura janë shtatë vite dhe shtatë kallinjtë e bukur janë shtatë vite; është e njëjta ëndërr.</para>
<para style="p"><verse number="27" style="v"/>Edhe shtatë lopët e dobëta dhe të shëmtuara, që ngjiteshin pas atyre, janë shtatë vite; edhe shtatë kallinjtë bosh dhe të tharë nga era lindore janë shtatë vite zije buke.</para>
<para style="p"><verse number="28" style="v"/>Këto janë ato që i thanë Faraonit: Perëndia i tregoi Faraonit atë që po përgatitet të bëjë.</para>
<para style="p"><verse number="29" style="v"/>Ja, po vijnë shtatë vite bollëku të madh në tërë vendin e Egjiptit;</para>
<para style="p"><verse number="30" style="v"/>por pas këtyre do të vinë shtatë vite zije buke dhe gjithë ai bollëk do të harrohet në vendin e Egjiptit; dhe zija do të ligështojë vendin.</para>
<para style="p"><verse number="31" style="v"/>Dhe në vend nuk do ta kujtojnë më bollëkun e mëparshëm për shkak të zisë së bukës që do të vijë, sepse kjo do të jetë shumë e rëndë.</para>
<para style="p"><verse number="32" style="v"/>Fakti që kjo ëndërr i është shfaqur Faraonit dy herë do të thotë që këtë vendim e ka marrë Perëndia, dhe Perëndia do të bëjë që të ndodhë shpejt.</para>
<para style="p"><verse number="33" style="v"/>Prandaj Faraoni të kërkojë një njeri të zgjuar dhe të urtë dhe ta caktojë në krye të Egjiptit.</para>
<para style="p"><verse number="34" style="v"/>Faraoni duhet të veprojë kështu: të emërojë në vend mbikëqyrës për të mbledhur një të pestën e prodhimeve të vendit të Egjiptit, gjatë shtatë viteve të bollëkut.</para>
<para style="p"><verse number="35" style="v"/>Ata të grumbullojnë të gjitha ushqimet e këtyre viteve të mbara që po vinë dhe të grumbullojnë grurin nën autoritetin e Faraonit dhe ta ruajnë për furnizimin e qyteteve.</para>
<para style="p"><verse number="36" style="v"/>Këto ushqime do të jenë një rezervë për vendin në parashikim të shtatë viteve të zisë së bukës që do të bjerë në vendin e Egjiptit; kështu vendi nuk do të humbasë nga zija".</para>
<para style="p"><verse number="37" style="v"/>Kjo gjë i pëlqeu Faraonit dhe gjithë nëpunësve të tij.</para>
<para style="p"><verse number="38" style="v"/>Dhe Faraoni u tha nëpunësve të tij: "A mund të gjejmë një njeri si ky, tek i cili të gjendet Fryma e Perëndisë?".</para>
<para style="p"><verse number="39" style="v"/>Atëherë Faraoni i tha Jozefit: "Me qenë se Perëndia të bëri të dish të gjitha këto gjëra, nuk ka asnjeri të zgjuar dhe të ditur sa ti.</para>
<para style="p"><verse number="40" style="v"/>Ti do të jesh mbi shtëpinë time dhe i tërë populli im do t'u bindet urdhrave të tua; vetëm për fronin unë do të jem më i madh se ti".</para>
<para style="p"><verse number="41" style="v"/>Faraoni i tha Jozefit: "Shiko, unë të emëroj mbi gjithë shtetin e Egjiptit".</para>
<para style="p"><verse number="42" style="v"/>Pastaj Faraoni hoqi unazën nga dora e vet dhe ia vuri në dorë Jozefit; e veshi me rroba krejt prej liri dhe i vari në qafë një gjerdan të artë.</para>
<para style="p"><verse number="43" style="v"/>E hipi pastaj në karron e tij të dytë, dhe para tij thërrisnin: "Në gjunjë!". Kështu Faraoni e vendosi mbi tërë shtetin e Egjiptit.</para>
<para style="p"><verse number="44" style="v"/>Veç kësaj Faraoni i tha Jozefit: "Faraoni jam unë, por pa ty asnjeri nuk ka për të ngritur dorën ose këmbën në tërë shtetin e Egjiptit".</para>
<para style="p"><verse number="45" style="v"/>Dhe Faraoni e quajti Jozefin me emrin Cofnath-Paneah dhe i dha për grua Asenathin, të bijën e Potiferahut, prift i Onit. Dhe Jozefi u nis për të vizituar shtetin e Egjiptit.</para>
<para style="p"><verse number="46" style="v"/>Tani Jozefi ishte tridhjetë vjeç kur u paraqit para Faraonit, mbretit të Egjiptit. Pastaj Jozefi u largua nga Faraoni dhe i ra anembanë Egjiptit.</para>
<para style="p"><verse number="47" style="v"/>Gjatë shtatë viteve të bollëkut, toka prodhoi shumë;</para>
<para style="p"><verse number="48" style="v"/>dhe Jozefi grumbulloi tërë ushqimet në vendin e Egjiptit gjatë atyre shtatë viteve dhe i vendosi nëpër qytetet; në çdo qytet vendosi ushqimet e territorit përreth.</para>
<para style="p"><verse number="49" style="v"/>Kështu Jozefi grumbulloi grurë, si rëra e detit, aq shumë sa pushoi së mbajturi llogari sepse sasia e grurit ishte e pallogaritshme.</para>
<para style="p"><verse number="50" style="v"/>Para se të vinte viti i zisë, Jozefit i lindën dy fëmijë që Asenathi, e bija e Potiferahut, prift i Onit, i lindi.</para>
<para style="p"><verse number="51" style="v"/>Jozefi e quajti të parëlindurin Manasi, sepse tha: "Perëndia bëri që të harroj çdo shqetësim timin dhe tërë shtëpinë e atit tim".</para>
<para style="p"><verse number="52" style="v"/>Të dytit i vuri emrin Efraim, sepse tha: "Perëndia më ka bërë frytdhënës në vendin e pikëllimit tim".</para>
<para style="p"><verse number="53" style="v"/>Shtatë vitet e bollëkut që qenë në shtetin e Egjiptit morën fund,</para>
<para style="p"><verse number="54" style="v"/>dhe filluan shtatë vitet e zisë, ashtu si kishte thënë Jozefi. Kishte mungesë ushqimesh në të tëra vendet, por në tërë vendin e Egjiptit kishte bukë.</para>
<para style="p"><verse number="55" style="v"/>Pastaj tërë vendi i Egjiptit filloi të vuajë nga uria, dhe populli e ngriti zërin për t'i kërkuar bukë Faraonit. Atëherë Faraoni u tha tërë egjiptasve: "Shkoni tek Jozefi dhe bëni si t'ju thotë ai".</para>
<para style="p"><verse number="56" style="v"/>Zija ishte përhapur mbi sipërfaqen e tërë vendit dhe Jozefi i hapi tërë depot dhe u shiti grurë egjiptasve. Por zija u bë më e rëndë në vendin e Egjiptit.</para>
<para style="p"><verse number="57" style="v"/>Kështu njerëzit e të gjitha vendeve vinin në Egjipt te Jozefi për të blerë grurë, sepse zija qe shtuar mbi tërë tokën.</para>
<chapter number="42" style="c"/>
<para style="p"><verse number="1" style="v"/>Por Jakobi, pasi mësoi se në Egjipt kishte grurë, u tha bijve të tij: "Pse shikoni njëri-tjetrin?".</para>
<para style="p"><verse number="2" style="v"/>Pastaj tha: "Ja, dëgjova se në Egjipt ka grurë; shkoni atje poshtë për të blerë grurë për ne, që të mundim të jetojmë dhe të mos vdesim".</para>
<para style="p"><verse number="3" style="v"/>Kështu dhjetë vëllezërit e Jozefit zbritën në Egjipt për të blerë grurë.</para>
<para style="p"><verse number="4" style="v"/>Por Jakobi nuk e dërgoi Beniaminin, vëllanë e Jozefit, me vëllezërit e tij, sepse thoshte: "Të mos i ngjasë ndonjë fatkeqësi".</para>
<para style="p"><verse number="5" style="v"/>Bijtë e Izraelit arritën aty, pra, për të blerë grurë, në mes të të ardhurve të tjerë, sepse në vendin e kanaanenjve mbretëronte zija.</para>
<para style="p"><verse number="6" style="v"/>Jozefi ishte qeveritari i vendit; ai u shiste grurë tërë njerëzve të vendit; dhe vëllezërit e Jozefit erdhën dhe u përulën para tij me fytyrën për tokë.</para>
<para style="p"><verse number="7" style="v"/>Jozefi pa vëllezërit e tij dhe i njohu, por u soll me ta si një i huaj dhe përdori fjalë të ashpra me ta, duke u thënë: "Nga vini?". Ata u përgjigjën: "Nga vendi i Kanaanit për të blerë ushqime".</para>
<para style="p"><verse number="8" style="v"/>Kështu Jozefi njohu vëllezërit e tij, por ata nuk e njohën atë.</para>
<para style="p"><verse number="9" style="v"/>Atëherë Jozefit iu kujtuan ëndrrat që kishte parë rreth tyre dhe tha: "Ju jeni spiunë! Keni ardhur këtu për të parë pikat e pambrojtura të vendit!".</para>
<para style="p"><verse number="10" style="v"/>Ata iu përgjigjën: "Jo, zotëria im; shërbëtorët e tu kanë ardhur për të blerë ushqime.</para>
<para style="p"><verse number="11" style="v"/>Jemi të gjithë bijtë e të njëjtit njeri, jemi njerëz të ndershëm; shërbëtorët e tu nuk janë spiunë".</para>
<para style="p"><verse number="12" style="v"/>Por ai u tha atyre: "Jo, ju keni ardhur për të parë pikat e pambrojtura të vendit!".</para>
<para style="p"><verse number="13" style="v"/>Atëherë ata thanë: "Ne, shërbëtorët e tu, jemi dymbëdhjetë vëllezër, bij të të njëjtit njeri nga vendi i Kanaanit. Dhe ja, pra, më i riu është sot me atin tonë, dhe njeri prej tyre nuk është më".</para>
<para style="p"><verse number="14" style="v"/>Por Jozefi u tha atyre: "Çështja qëndron ashtu siç ju thashë: ju jeni spiunë!</para>
<para style="p"><verse number="15" style="v"/>Ja si do të viheni në provë: ashtu siç është e vërteta që Faraoni jeton, nuk do të dilni këtej para se vëllai juaj më i vogël të vijë këtu.</para>
<para style="p"><verse number="16" style="v"/>Dërgoni njërin prej jush të marrë vëllanë tuaj; dhe ju do të qëndroni këtu në burg, që fjalët tuaja të provohen dhe të shihet nëse thoni të vërtetën; përndryshe, ashtu siç është e vërtetë që Faraoni jeton, ju jeni spiunë!".</para>
<para style="p"><verse number="17" style="v"/>Kështu i futi bashkë në burg për tri ditë.</para>
<para style="p"><verse number="18" style="v"/>Ditën e tretë, Jozefi u tha atyre: "Bëni këtë dhe do të jetoni; unë kam frikë nga Perëndia!</para>
<para style="p"><verse number="19" style="v"/>Në rast se jeni njerëz të ndershëm, njëri nga ju vëllezërit të rrijë i lidhur me zinxhir në burgun tonë, dhe ju shkoni t'u çoni grurë familjeve tuaja që vdesin urie;</para>
<para style="p"><verse number="20" style="v"/>pastaj më sillni vëllanë tuaj më të vogël; kështu do të vërtetohen fjalët tuaja dhe ju nuk keni për të vdekur". Dhe ata vepruan kështu.</para>
<para style="p"><verse number="21" style="v"/>Atëherë i thoshin njëri-tjetrit: "Ne jemi me të vërtetë fajtorë ndaj vëllait tonë, sepse e pamë ankthin e shpirtit të tij kur ai na lutej, por nuk ia vumë veshin! Ja pse na ra kjo fatkeqësi".</para>
<para style="p"><verse number="22" style="v"/>Rubeni iu përgjigj atyre duke thënë: "A nuk ju thosha unë: "Mos kryeni këtë mëkat kundër fëmijës!"? Por ju nuk më dëgjuat. Prandaj tani na kërkohet llogari për gjakun e tij".</para>
<para style="p"><verse number="23" style="v"/>Ata nuk e dinin që Jozefi i kuptonte, sepse midis tij dhe atyre kishte një përkthyes.</para>
<para style="p"><verse number="24" style="v"/>Atëherë ai u largua nga ata dhe qau. Pastaj u kthye pranë tyre dhe u foli; mori Simeonin dhe vuri ta lidhnin me zinxhir para syve të tyre.</para>
<para style="p"><verse number="25" style="v"/>Pastaj Jozefi urdhëroi të mbushnin me grurë thasët e tyre, të vendosnin paratë e secilit në trastën e tij dhe t'u jepnin ushqime për udhëtimin. Dhe kështu u bë.</para>
<para style="p"><verse number="26" style="v"/>Ata ngarkuan, pra, grurin mbi gomarët e tyre dhe u larguan.</para>
<para style="p"><verse number="27" style="v"/>Tani, në vendin ku po kalonin natën, njëri prej tyre hapi trastën e vet për t'i dhënë ushqim gomarit të tij dhe pa aty brenda paratë e veta, që ishin në grykë të trastës;</para>
<para style="p"><verse number="28" style="v"/>kështu iu drejtua vëllezërve të tij: "Paratë e mia m'u rikthyen; ja ku janë në trastën time". Atëherë, zemërvrarë dhe të trembur, i thoshin njëri-tjetrit: "Ç'është vallë kjo që na bëri Perëndia?".</para>
<para style="p"><verse number="29" style="v"/>Kështu arritën te Jakobi, ati i tyre, në vendin e Kanaanit dhe i treguan të gjitha ato që kishin ndodhur, duke thënë:</para>
<para style="p"><verse number="30" style="v"/>"Njeriu, që është zot i vendit, na foli ashpër dhe na trajtoi si spiunë të vendit.</para>
<para style="p"><verse number="31" style="v"/>Dhe ne i thamë: "Jemi njerëz të ndershëm, nuk jemi spiunë;</para>
<para style="p"><verse number="32" style="v"/>jemi dymbëdhjetë vëllezër, bij të atit tonë; njëri nuk është më dhe më i riu ndodhet sot me atin tonë në vendin e Kanaanit".</para>
<para style="p"><verse number="33" style="v"/>Por ai njeri, zoti i vendit, na tha: "Nga kjo do të provoj nëse jeni njerëz të ndershëm: lini pranë meje një prej vëllezërve tuaj, merrni me vete ushqime për familjen tuaj që po vdes nga uria dhe shkoni;</para>
<para style="p"><verse number="34" style="v"/>pastaj më sillni vëllanë tuaj më të vogël. Kështu do të provoj që nuk jeni spiunë, por njerëz të ndershëm; unë do t'ju kthej vëllanë tuaj dhe ju do të keni mundësi të bëni tregti këtu"".</para>
<para style="p"><verse number="35" style="v"/>Ndërsa ata po zbraznin trastat e tyre, ja që pakot e parave të secilit ishin në trastën e secilit; kështu ata dhe ati i tyre i panë pakot e parave të tyre dhe i zuri frika.</para>
<para style="p"><verse number="36" style="v"/>Atëherë Jakobi, ati i tyre, tha: "Ju më keni lënë pa bijtë e mi! Jozefi nuk është më, Simeoni nuk është më, dhe doni të më hiqni edhe Beniaminin! E tërë kjo rëndon mbi mua!".</para>
<para style="p"><verse number="37" style="v"/>Rubeni i tha të atit: "Po nuk ta ktheva, urdhëro të vriten dy bijtë e mi. Besoma mua, unë do të ta kthej".</para>
<para style="p"><verse number="38" style="v"/>Por Jakobi u përgjigj: "Biri im nuk ka për të zbritur me ju, sepse vëllai i tij vdiq dhe mbeti vetëm ky: po t'i ndodhte ndonjë fatkeqësi gjatë udhëtimit, do të kallnit në varr pleqërinë time të dhembshme".</para>
<chapter number="43" style="c"/>
<para style="p"><verse number="1" style="v"/>Por zija ishte e madhe në vend;</para>
<para style="p"><verse number="2" style="v"/>dhe kur mbaruan së ngrëni grurin që kishin sjellë nga Egjipti, i ati u tha atyre: "Kthehuni për të na blerë pak ushqime".</para>
<para style="p"><verse number="3" style="v"/>Por Juda iu përgjigj duke thënë: "Ai njeri na ka paralajmëruar haptas duke thënë: "Nuk keni për ta parë fytyrën time, në qoftë se vëllai juaj nuk do të jetë me ju".</para>
<para style="p"><verse number="4" style="v"/>Në qoftë se ti e nis vëllanë tonë me ne, ne do të zbresim dhe do të të blejmë ushqime;</para>
<para style="p"><verse number="5" style="v"/>por në rast se nuk e nis, ne nuk kemi për të zbritur, sepse ai njeri na tha: "Nuk keni për ta parë fytyrën time, në rast se vëllai juaj nuk do të jetë me ju"".</para>
<para style="p"><verse number="6" style="v"/>Atëherë Izraeli tha: "Pse më dhatë këtë dhembje duke i thënë atij njeriu që kishit edhe një vëlla?".</para>
<para style="p"><verse number="7" style="v"/>Ata iu përgjigjën: "Ai njeri na pyeti me shumë kujdes për ne dhe farefisin tonë, duke thënë: "Gjallë është ende ati juaj? Keni ndonjë vëlla tjetër?". Dhe ne u përgjigjëm në bazë të këtyre pyetjeve të tij. Ku të na shkonte nga mendja që ai do të na thoshte: "Silleni këtu vëllanë tuaj"?".</para>
<para style="p"><verse number="8" style="v"/>Pastaj Juda i tha Izraelit, atit të tij: "Lëre fëmijën të vijë me mua, dhe do të çohemi dhe do të shkojmë në mënyrë që të rrojmë dhe jo të vdesim, si ne ashtu dhe ti e të vegjlit tanë.</para>
<para style="p"><verse number="9" style="v"/>Unë bëhem garant për të; do t'i kërkosh llogari dorës sime për atë. Në rast se nuk e rikthej dhe nuk e vë para teje, do të jem fajtor para teje përgjithnjë.</para>
<para style="p"><verse number="10" style="v"/>Po të mos ishim vonuar, në këtë orë do të ishim kthyer për të dytën herë".</para>
<para style="p"><verse number="11" style="v"/>Atëherë Izraeli, ati i tyre, u tha atyre: "Po të jetë ashtu, veproni në këtë mënyrë: merrni në trastat tuaja disa nga prodhimet më të mira të vendit dhe i çoni atij njeriu një dhuratë: pak balsam,</para>
<para style="p"><verse number="12" style="v"/>Merrni me vete dyfishin e parave dhe kthejani paratë që ju vunë në grykën e trastave tuaja, ndofta ka qenë një gabim.</para>
<para style="p"><verse number="13" style="v"/>Merrni edhe vëllanë tuaj, dhe çohuni dhe kthehuni tek ai njeri;</para>
<para style="p"><verse number="14" style="v"/>dhe Perëndia i plotfuqishëm t'ju bëjë të gjeni hir para atij njeriu, kështu që ai të lirojë vëllanë tjetër tuajin dhe Beniaminin. Sa për mua, po të jetë se duhet të mbetem pa bijtë e mi, ashtu qoftë!".</para>
<para style="p"><verse number="15" style="v"/>Ata, pra, morën me vete dhuratën si dhe dyfishin e parave dhe Beniaminin; u ngritën dhe zbritën në Egjipt dhe u paraqitën para Jozefit.</para>
<para style="p"><verse number="16" style="v"/>Kur Jozefi pa Beniaminin bashkë me ta, i tha kryeshërbëtorit të shtëpisë së tij: "Çoji këta njerëz në shtëpi, ther një kafshë dhe përgatit një banket, sepse ata do të hanë drekë bashkë me mua".</para>
<para style="p"><verse number="17" style="v"/>Dhe ai bëri ashtu siç e urdhëroi Jozefi dhe i çoi në shtëpinë e Jozefit.</para>
<para style="p"><verse number="18" style="v"/>Por ata u trembën, për shkak se i kishin çuar në shtëpi të Jozefit dhe thanë: "Na sollën këtu për shkak të atyre parave që na u vunë në trastat të parën herë, për të gjetur një shkas kundër nesh, për t'u sulur mbi ne dhe për të na zënë skllevër bashkë me gomarët tonë".</para>
<para style="p"><verse number="19" style="v"/>Pasi iu afruan kryeshërbëtorit të shtëpisë së Jozefit, folën me të te dera e shtëpisë dhe thanë:</para>
<para style="p"><verse number="20" style="v"/>"Zotëria im, ne zbritëm në të vërtetë herën e parë këtu për të blerë ushqime;</para>
<para style="p"><verse number="21" style="v"/>dhe ndodhi që, kur arritëm në vendin ku kaluam natën, hapëm trastat dhe, ja, paratë e secilit prej nesh ndodheshin në grykë të trastës së vet; paratë tona me peshën e tyre të saktë; tani i kemi risjellë me vete.</para>
<para style="p"><verse number="22" style="v"/>Dhe kemi sjellë me vete para të tjera për të blerë ushqime; ne nuk e dimë kush mund t'i ketë vënë paratë tona në trastat tona".</para>
<para style="p"><verse number="23" style="v"/>Por ai tha: "Qetësohuni, mos u trembni: Perëndia juaj dhe Perëndia e atit tuaj ka vënë një thesar në trastat tuaja. Unë i pata paratë tuaja". Pastaj u solli Simeonin.</para>
<para style="p"><verse number="24" style="v"/>Ai njeri i futi në shtëpinë e Jozefit, u dha ujë që të lanin këmbët dhe ushqim për gomarët e tyre.</para>
<para style="p"><verse number="25" style="v"/>Atëherë ata përgatitën dhuratën, duke pritur që Jozefi të vinte në mesditë, sepse kishin dëgjuar që do të rrinin për të ngrënë në atë vend.</para>
<para style="p"><verse number="26" style="v"/>Kur Jozefi arriti në shtëpi, ata i paraqitën dhuratën që kishin sjellë me vete në shtëpi, dhe u përkulën para tij deri në tokë.</para>
<para style="p"><verse number="27" style="v"/>Ai i pyeti si ishin dhe tha: "Ati juaj, për të cilin më keni folur, a është mirë? Është ende gjallë?".</para>
<para style="p"><verse number="28" style="v"/>Ata u përgjigjën: "Shërbëtori yt, ati ynë, është mirë; jeton ende". Dhe e nderuan duke u përkulur.</para>
<para style="p"><verse number="29" style="v"/>Pastaj Jozefi ngriti sytë, pa vëllanë e tij Beniaminin, bir i nënës së tij, dhe tha: "Ky është vëllai juaj më i vogël për të cilin më folët?". Dhe shtoi: "Perëndia të ndihmoftë, biri im!".</para>
<para style="p"><verse number="30" style="v"/>Atëherë Jozefi nxitoi të dalë jashtë, sepse ishte mallëngjyer thellë për shkak të vëllait të tij, dhe kërkonte vend ku të qante. Hyri kështu në dhomën e tij dhe aty qau.</para>
<para style="p"><verse number="31" style="v"/>Pastaj lau fytyrën dhe doli; dhe duke i dhënë zemër vetes, tha: "Shtrojeni drekën".</para>
<para style="p"><verse number="32" style="v"/>Dreka u shtrua veçmas për të, veçmas për ata dhe për egjiptasit që hanin veçmas nga ai, sepse egjiptasit nuk mund të hanin bashkë me hebrenjtë; kjo do të ishte një gjë e neveritshme për egjiptasit.</para>
<para style="p"><verse number="33" style="v"/>Kështu ata u ulën përpara tij: i parëlinduri sipas së drejtës së tij të parëbirnisë dhe më i riu sipas moshës së tij; dhe e shikonin njëri-tjetrin me habi.</para>
<para style="p"><verse number="34" style="v"/>Dhe Jozefi urdhëroi që t'u sillnin racione nga tryeza e vet; por racioni i Beniaminit ishte pesë herë më i madh nga ai i secilit prej tyre. Dhe pinë dhe u gëzuan me të.</para>
<chapter number="44" style="c"/>
<para style="p"><verse number="1" style="v"/>Jozefi i dha këtë urdhër kryeshërbëtorit të shtëpisë së tij: "Mbushi trastat e këtyre njerëzve me aq ushqime sa mund të mbajnë dhe vëri paratë e secilit në grykën e çdo traste.</para>
<para style="p"><verse number="2" style="v"/>Përveç kësaj vëre kupën time, kupën prej argjendi, në grykën e trastës të më të riut, bashkë me paratë e grurit të tij". Dhe ai bëri ashtu siç i tha Jozefi.</para>
<para style="p"><verse number="3" style="v"/>Në mëngjes, sa u bë ditë, i nisën ata njerëz me gomarët e tyre.</para>
<para style="p"><verse number="4" style="v"/>Sapo kishin dalë nga qyteti dhe nuk ishin akoma larg, kur Jozefi i tha kryeshërbëtorit të shtëpisë së tij: "Çohu, ndiqi ata njerëz dhe kur t'i kesh arritur, thuaju atyre: "Pse e shpërblyet të mirën me të keqe?</para>
<para style="p"><verse number="5" style="v"/>A nuk është ajo kupa me të cilën pi zotëria im dhe që e përdor për të parathënë të ardhmen? Keni vepruar keq duke u sjellë kështu"".</para>
<para style="p"><verse number="6" style="v"/>Ai i arriti ata dhe u tha këto fjalë.</para>
<para style="p"><verse number="7" style="v"/>Atëherë ata iu përgjigjën: "Pse zotëria im na drejton fjalë si këto? Shërbyesit e tu duhet t'i shmangen një qëndrimi të tillë!</para>
<para style="p"><verse number="8" style="v"/>Ja, pra, ne të kemi rikthyer nga vendi i Kanaanit paratë që kishim gjetur në grykën e trastave tona; si mund të vidhnim argjend ose flori nga shtëpia e zotërisë tënd?</para>
<para style="p"><verse number="9" style="v"/>Ai prej shërbëtorëve të tu të cilit do t'i gjendet kupa, të dënohet me vdekje; edhe gjithashtu ne do të bëhemi skllevër të zotërisë tënd".</para>
<para style="p"><verse number="10" style="v"/>Ai tha: "Mirë, pra, le të bëhet si thoni ju: ai të cilit do t'i gjendet kupa do të bëhet skllavi im dhe ju do të jeni të pafaj".</para>
<para style="p"><verse number="11" style="v"/>Kështu secili prej tyre nxitoi të ulë për tokë trastën e vet dhe e hapi.</para>
<para style="p"><verse number="12" style="v"/>Dhe kryeshërbëtori i kontrolloi, duke filluar nga më i moshuari dhe duke mbaruar me më të riun; dhe kupa u gjet në thesin e Beniaminit.</para>
<para style="p"><verse number="13" style="v"/>Atëherë ata i shqyen rrobat e tyre, ringarkuan secili gomarin e vet dhe u kthyen në qytet.</para>
<para style="p"><verse number="14" style="v"/>Juda dhe vëllezërit e tij arritën në shtëpinë e Jozefit, që gjendej akoma aty, dhe u shtrinë për tokë para tij.</para>
<para style="p"><verse number="15" style="v"/>Dhe Jozefi u tha atyre: "Çfarë veprimi është ky që keni bërë? Nuk e dini që një njeri si unë është në gjendje të parathotë të ardhmen?".</para>
<para style="p"><verse number="16" style="v"/>Juda u përgjigj: "Ç'do t'i themi zotërisë tim? Çfarë fjalë do të përdorim ose si do të mund të justifikohemi? Perëndia ka rigjetur paudhësinë e shërbëtorëve të tu. Ja, jemi skllevër të zotërisë tim, si ne ashtu edhe ai në dorën e të cilit u gjet kupa".</para>
<para style="p"><verse number="17" style="v"/>Por Jozefi tha: "Larg meje një veprim i tillë! Njeriu, në dorën e të cilit u gjet kupa, do të jetë skllavi im; sa për ju, kthehuni në paqe tek ati juaj".</para>
<para style="p"><verse number="18" style="v"/>Atëherë Juda iu afrua Jozefit dhe i tha: "Të lutem, zotëria im, lejoje shërbëtorin tënd që t'i thotë një fjalë zotërisë tim, dhe mos u zemëro me shërbëtorin tënd, sepse ti je si Faraoni.</para>
<para style="p"><verse number="19" style="v"/>Zotëria im i pyeti shërbëtorët e tij duke thënë: "A keni ju baba apo vëlla?".</para>
<para style="p"><verse number="20" style="v"/>Dhe ne iu përgjigjëm zotërisë tim: "Kemi një baba që është plak me një bir të ri, që i ka lindur në pleqëri; i vëllai ka vdekur, kështu ai ka mbetur i vetmi bir i nënës së tij dhe i ati e do".</para>
<para style="p"><verse number="21" style="v"/>Atëherë ti u the shërbëtorëve të tu: "Sillmani këtu që të mund ta shoh me sytë e mi".</para>
<para style="p"><verse number="22" style="v"/>Dhe ne i thamë zotërisë tim: "Fëmija nuk mund ta lërë atin e tij, sepse po të duhej ta linte, i ati do të vdiste".</para>
<para style="p"><verse number="23" style="v"/>Por ti u the shërbëtorëve të tu: "Në rast se vëllai juaj më i ri nuk zbret bashkë me ju, ju nuk do ta shihni më fytyrën time".</para>
<para style="p"><verse number="24" style="v"/>Kështu që kur u ngjitëm përsëri te shërbëtori yt, ati im, i treguam fjalët e zotërisë tim.</para>
<para style="p"><verse number="25" style="v"/>Atëherë ati ynë tha: "Kthehuni të na blini pak ushqime".</para>
<para style="p"><verse number="26" style="v"/>Ne u përgjigjëm: "Nuk mund të zbresim atje poshtë; do të zbresim vetëm në rast se vjen me ne vëllai ynë më i vogël; sepse nuk mund ta shohim fytyrën e atij njeriu po të jetë se vëllai ynë më i vogël nuk është me ne".</para>
<para style="p"><verse number="27" style="v"/>Dhe shërbëtori yt, ati ynë, na u përgjigj: "Ju e dini që gruaja ime më lindi dy bij;</para>
<para style="p"><verse number="28" style="v"/>njëri prej tyre më la dhe unë i thashë: Me siguri ai është bërë copë e çikë dhe nuk e kam parë më qysh atëherë;</para>
<para style="p"><verse number="29" style="v"/>dhe po të ma hiqni edhe këtë dhe i ndodh ndonjë fatkeqësi, ju do të kallni në varr pleqërinë time të dhembshme".</para>
<para style="p"><verse number="30" style="v"/>Kështu, pra, kur të arrij te shërbëtori yt, ati im, në qoftë se fëmija nuk është me ne, sepse jeta e tij është e lidhur me atë të fëmijës,</para>
<para style="p"><verse number="31" style="v"/>do të ndodhë që, sa të shohë që fëmija nuk është me ne, ai ka për të vdekur; dhe shërbëtorët e tu do ta kenë kallur në varr pleqërinë e shërbëtorit tënd, të atit tonë.</para>
<para style="p"><verse number="32" style="v"/>Tani, me qenë se shërbëtori yt është bërë dorëzanë për fëmijën pranë atit tim dhe i ka thënë: "Në rast se nuk do ta rikthej do të jem përgjithnjë fajtor ndaj atit tim",</para>
<para style="p"><verse number="33" style="v"/>lejo, pra, tani që shërbëtori yt të mbetet skllav i zotërisë tim në vend të fëmijës, dhe që fëmija të kthehet me vëllezërit e tij.</para>
<para style="p"><verse number="34" style="v"/>Sepse si mund të rikthehem tek ati im në qoftë se fëmija nuk është me mua? Ah, mos e pafsha dhembjen që do të pushtonte atin tim!".</para>
<chapter number="45" style="c"/>
<para style="p"><verse number="1" style="v"/>Atëherë Jozefi nuk e përmbajti dot më veten para tërë të pranishmëve dhe briti: "Nxirrini jashtë të gjithë nga prania ime!". Kështu nuk mbeti asnjëri me Jozefin kur ai u tregoi vëllezërve të tij se kush ishte.</para>
<para style="p"><verse number="2" style="v"/>Dhe qau aq fort sa që e dëgjuan edhe vetë egjiptasit, dhe ky lajm arriti edhe në shtëpinë e Faraonit.</para>
<para style="p"><verse number="3" style="v"/>Pastaj Jozefi u tha vëllezërve të tij: "Unë jam Jozefi, a është ende gjallë ati im?". Por vëllezërit e tij nuk mund t'i përgjigjeshin, sepse ishin të tronditur thellë në praninë e tij.</para>
<para style="p"><verse number="4" style="v"/>Atëherë Jozefi u tha vëllezërve të tij: "Afrohuni, pra, tek unë!". Ata iu afruan dhe ai u tha: "Unë jam Jozefi, vëllai juaj, që ju e shitët që ta çonin në Egjipt.</para>
<para style="p"><verse number="5" style="v"/>Por tani mos u trishtoni dhe mos t'ju vijë keq që më shitët me qëllim që të çohesha këtu poshtë, sepse Perëndia më ka dërguar para jush për të ruajtur jetën tuaj.</para>
<para style="p"><verse number="6" style="v"/>Në fakt u bënë dy vjet që ra zija e bukës në vend; dhe do të ketë pesë vjet të tjera gjatë të cilave as do të lërohet, as do të korret.</para>
<para style="p"><verse number="7" style="v"/>Por Perëndia më ka dërguar para jush, me qëllim që të ruhet diçka mbi tokë dhe për t'ju shpëtuar jetën me një çlirim të madh.</para>
<para style="p"><verse number="8" style="v"/>Nuk jeni ju, pra, që më dërguat këtu, por është Perëndia; ai më caktoi si atë i Faraonit, si zot i krejt shtëpisë së tij dhe si qeveritar i tërë vendit të Egjiptit.</para>
<para style="p"><verse number="9" style="v"/>Nxitoni të riktheheni tek ati im dhe i thoni: "Kështu thotë biri yt Jozefi: Perëndia më ka caktuar si zot i gjithë Egjiptit; zbrit tek unë, mos u vono;</para>
<para style="p"><verse number="10" style="v"/>ti do të banosh në vendin e Goshenit dhe do jesh afër meje; ti dhe bijtë e tu, bijtë e bijve të tu, kopetë e bagëtive të imta e të trasha dhe gjithçka ti zotëron.</para>
<para style="p"><verse number="11" style="v"/>Dhe atje unë do të të ushqej, sepse do të ketë edhe pesë vjet të tjera zije, me qëllim që ti të mos katandisesh në mjerim: ti, familja jote dhe gjithçka zotëron".</para>
<para style="p"><verse number="12" style="v"/>Dhe ja, sytë tuaja dhe sytë e vëllait tim Beniaminit shohin që është goja ime që ju flet.</para>
<para style="p"><verse number="13" style="v"/>Tregojani, pra, atit tim tërë lavdinë time këtu në Egjipt dhe gjithçka patë, shpejtoni ta sillni atin tim këtu".</para>
<para style="p"><verse number="14" style="v"/>Pastaj iu hodh në qafë vëllait të tij Beniamin dhe qau, dhe Beniamini qau i shtrënguar në qafën e tij.</para>
<para style="p"><verse number="15" style="v"/>Ai puthi gjithashtu tërë vëllezërit e tij dhe qau i shtrënguar me ta. Pastaj vëllezërit e tij filluan të flasin me të.</para>
<para style="p"><verse number="16" style="v"/>Jehona e kësaj ngjarjeje u përhap në shtëpinë e Faraonit dhe njerëzit thanë: "Kanë ardhur vëllezërit e Jozefit". Kjo i pëlqeu Faraonit dhe shërbëtorëve të tij.</para>
<para style="p"><verse number="17" style="v"/>Atëherë Faraoni i tha Jozefit: "Thuaju vëllezërve të tu: "Bëni këtë: Ngarkoni kafshët tuaja dhe shkoni; kthehuni në vendin e Kanaanit.</para>
<para style="p"><verse number="18" style="v"/>Pastaj merrni atin tuaj dhe familjet tuaja, dhe ejani tek unë; unë do t'ju jap më të mirat e vendit të Egjiptit dhe do të hani prodhimet më të zgjedhura të vendit".</para>
<para style="p"><verse number="19" style="v"/>Ti ke urdhrin t'u thuash atyre: "Bëni këtë: Merrni me vete nga vendi i Egjiptit qerre për të vegjlit tuaj dhe për gratë tuaja; merrni atin tuaj dha ejani.</para>
<para style="p"><verse number="20" style="v"/>Dhe mos u shqetësoni për orenditë shtëpiake, sepse sendet më të mira që ka Egjipti do të jenë tuajat"".</para>
<para style="p"><verse number="21" style="v"/>Bijtë e Izraelit vepruan kështu, dhe Jozefi u dha atyre qerre, sipas urdhrit të Faraonit, si edhe ushqime për udhëtimin.</para>
<para style="p"><verse number="22" style="v"/>Të gjithëve u dha një palë rroba për ndërresë për secilin, por Beniaminit i dha treqind sikla argjendi dhe pesë ndërresa veshmbathje;</para>
<para style="p"><verse number="23" style="v"/>atit të tij i dërgoi: dhjetë gomarë të ngarkuar me gjërat më të mira të Egjiptit, dhjetë gomarica të ngarkuara me grurë, bukë dhe ushqime për atin e tij gjatë udhëtimit.</para>
<para style="p"><verse number="24" style="v"/>Kështu i nisi vëllezërit e tij dhe, ndërsa ata po iknin, u tha: "Mos u grindni rrugës".</para>
<para style="p"><verse number="25" style="v"/>Atëherë ata u ngjitën përsëri nga Egjipti dhe arritën në vendin e Kanaanit te Jakobi, ati i tyre.</para>
<para style="p"><verse number="26" style="v"/>Dhe i kallëzuan gjithçka, duke thënë: "Jozefi është ende gjallë dhe është qeveritari i gjithë shtetit të Egjiptit". Por zemra e atij nuk iu ngroh, sepse nuk u besonte atyre.</para>
<para style="p"><verse number="27" style="v"/>Po kur ata i treguan tërë fjalët që u kishte thënë Jozefi dhe kur pa qerret që Jozefi kishte dërguar për ta marrë atë, atëherë shpirti i Jakobit atit të tyre, u ringjall</para>
<para style="p"><verse number="28" style="v"/>dhe Izraeli tha: "Mjaft; djali im Jozefi është ende gjallë; unë do të shkoj ta shoh para se të vdes".</para>
<chapter number="46" style="c"/>
<para style="p"><verse number="1" style="v"/>Izraeli, pra, u nis me të gjitha ato që kishte dhe, kur arriti në Beer-Sheba, i bëri fli Perëndisë të atit të tij Isak.</para>
<para style="p"><verse number="2" style="v"/>Dhe Perëndia i foli Izraelit në vegime nate dhe tha: "Jakob, Jakob!". Ai u përgjigj: "Ja ku jam".</para>
<para style="p"><verse number="3" style="v"/>Atëherë Perëndia tha: "Unë jam Perëndia, Perëndia i atit tënd; mos ki frikë të zbresësh në Egjipt, sepse aty do të të bëj një komb të madh.</para>
<para style="p"><verse number="4" style="v"/>Unë do të zbres bashkë me ty në Egjipt dhe do të bëj që sigurisht të kthehesh, dhe Jozefi do të t'i mbyllë sytë".</para>
<para style="p"><verse number="5" style="v"/>Atëherë Jakobi u nis nga Beer-Sheba dhe bijtë e Izraelit e hipën Jakobin, atin e tyre, fëmijët e vegjël dhe gratë e tyre mbi qerret që Faraoni kishte dërguar për t'i mbartur.</para>
<para style="p"><verse number="6" style="v"/>Kështu ata morën me vete bagëtinë dhe sendet që kishin blerë në vendin e Kanaanit dhe erdhën në Egjipt. Është fjala për Jakobin me tërë pasardhësit e tij.</para>
<para style="p"><verse number="7" style="v"/>Ai mori me vete në Egjipt bijtë e tij, bijtë e bijve të tij, bijat e tij dhe bijat e bijve të tij dhe tërë pasardhësit e tij.</para>
<para style="p"><verse number="8" style="v"/>Këta janë emrat e bijve të Izraelit që erdhën në Egjipt: Jakobi dhe bijtë e tij. I parëlinduri i Jakobit: Rubeni.</para>
<para style="p"><verse number="9" style="v"/>Bijtë e Rubenit: Hanoku, Pallu, Hetsroni dhe Karmi</para>
<para style="p"><verse number="10" style="v"/>Bijtë e Simeonit: Jemueli, Jamini, Ohadi, Jakini, Tsohari dhe Sauli, biri i një kanaanease.</para>
<para style="p"><verse number="11" style="v"/>Bijtë e Levit: Gershomi, Kehathi dhe Merari.</para>
<para style="p"><verse number="12" style="v"/>Bijtë e Judës: Eri, Onani, Shelahu, Peretsi dhe Zerahu; (por Eri dhe Onani vdiqën në vendin e Kanaanit). Bijtë e Peretsit qenë: Hetsroni dhe Hamuli.</para>
<para style="p"><verse number="13" style="v"/>Bijtë e Isakarit: Tola, Puvahu, Jobi dhe Shimroni.</para>
<para style="p"><verse number="14" style="v"/>Bijtë e Zabulonit: Seredi, Eloni dhe Jahleeli.</para>
<para style="p"><verse number="15" style="v"/>Këta qenë bijtë që Lea i lindi Jakobit në Padan-Aram, përveç bijës së saj Dina. Bijtë dhe bijat e saj ishin gjithsej tridhjetë e tre veta.</para>
<para style="p"><verse number="16" style="v"/>Bijtë e Gadit: Tsifioni, Haxhi, Shuni, Etsboni, Eri, Arodi dhe Areli.</para>
<para style="p"><verse number="17" style="v"/>Bijtë e Asherit: Jmna, Jshua, Jshni, Beriahu dhe Serahu motra e tyre. Dhe bijtë e Beriahut: Heberi dhe Malkieli.</para>
<para style="p"><verse number="18" style="v"/>Këta qenë bijtë e Zilpahut që Labano i kishte dhënë bijës së tij Lea; dhe ajo i lindi Jakobit: gjithsej gjashtëmbëdhjetë veta.</para>
<para style="p"><verse number="19" style="v"/>Bijtë e Rakelës, gruas së Jakobit: Jozefi dhe Beniamini.</para>
<para style="p"><verse number="20" style="v"/>Dhe Jozefi në vendin e Egjiptit, i lindën Manasi dhe Efraimi. Nëna e tyre ishte Asenathi, e bija e Potiferahut, prift i Onit.</para>
<para style="p"><verse number="21" style="v"/>Bijtë e Beniaminit: Belahu, Bekeri, Ashbeli, Gerau, Naamani, Ehi, Roshi, Mupimi, Hupimi dhe Ardi.</para>
<para style="p"><verse number="22" style="v"/>Këta qenë bijtë e Rakelës që i lindën Jakobit: gjithsej katërmbëdhjetë veta.</para>
<para style="p"><verse number="23" style="v"/>Biri i Danit: Hushimi.</para>
<para style="p"><verse number="24" style="v"/>Bijtë e Neftalisë: Jahtseeli, Guni, Jetseri dhe Shilemi.</para>
<para style="p"><verse number="25" style="v"/>Këta qenë bijtë e Bilhahut, që Labano ia kishte dhënë bijës së tij Rakela dhe që kjo ia lindi Jakobit: gjithsej shtatë veta.</para>
<para style="p"><verse number="26" style="v"/>Njerëzit që erdhën me Jakobin në Egjipt, pasardhës të tij, pa llogaritur gratë e bijve të Jakobit, ishin gjithsej gjashtëdhjetë e gjashtë veta.</para>
<para style="p"><verse number="27" style="v"/>Bijtë e Jozefit, që i lindën në Egjipt, ishin dy. Tërë personat e familjes së Jakobit që erdhën në Egjipt ishin gjithsej shtatëdhjetë veta.</para>
<para style="p"><verse number="28" style="v"/>Por Jakobi dërgoi para tij Judën me qëllim që ta fuste në vendin e Goshenit. Dhe kështu ata arritën në vendin e Goshenit.</para>
<para style="p"><verse number="29" style="v"/>Atëherë Jozefi e mbrehu qerren e tij dhe mori të përpjetën për në Goshen që të takonte Izraelin, atin e tij; sa e pa, iu hodh në qafë dhe qau gjatë i shtrënguar pas tij.</para>
<para style="p"><verse number="30" style="v"/>Dhe Izraeli i tha Jozefit: "Tani le të vdes, sepse pashë fytyrën tënde dhe ti je akoma gjallë".</para>
<para style="p"><verse number="31" style="v"/>Atëherë Jozefi u tha vëllezërve të tij dhe familjes të atit të tij: "Do të ngjitem për ta njoftuar Faraonin dhe do t'i them: "Vëllezërit e mi dhe familja e atit tim, që ishin në vendin e Kanaanit, kanë ardhur tek unë.</para>
<para style="p"><verse number="32" style="v"/>Ata janë barinj, sepse kanë qenë gjithnjë rritës bagëtish, dhe kanë sjellë me vete kopetë e tyre dhe gjithçka zotërojnë".</para>
<para style="p"><verse number="33" style="v"/>Kur Faraoni do t'ju thërrasë dhe do t'ju thotë: "Me ç'punë merreni?", ju do t'i përgjigjeni:</para>
<para style="p"><verse number="34" style="v"/>"Shërbëtorët e tu kanë qenë rritës bagëtish nga fëmijëria e deri sot, si ne ashtu dhe etërit tanë", që të keni mundësi të banoni në vendin e Goshenit. Sepse egjiptasit ndiejnë neveri për tërë barinjtë".</para>
<chapter number="47" style="c"/>
<para style="p"><verse number="1" style="v"/>Jozefi shkoi, pra, të njoftojë Faraonin dhe i tha: "Ati im dhe vëllezërit e mi, me gjithë kopetë e tyre, të bagëtive të imta dhe të trasha dhe me gjithçka kanë, kanë ardhur nga vendi i Kanaanit; dhe ja, tani ndodhen në vendin e Goshenit".</para>
<para style="p"><verse number="2" style="v"/>Pastaj mori pesë nga vëllezërit e tij dhe ia paraqiti Faraonit.</para>
<para style="p"><verse number="3" style="v"/>Atëherë Faraoni u tha vëllezërve të Jozefit: "Me ç'punë merreni?". Ata iu përgjigjën Faraonit: "Shërbëtorët e tu janë barinj, si ne ashtu dhe etërit tanë".</para>
<para style="p"><verse number="4" style="v"/>Pastaj i thanë Faraonit: "Kemi ardhur për të banuar në këtë vend, sepse nuk kishte më kullota për kopetë e shërbëtorëve të tu, sepse ka zi të madhe në vendin e Kanaanit. Lejona tani që shërbëtorët e tu të banojnë në vendin e Goshenit".</para>
<para style="p"><verse number="5" style="v"/>Atëherë Faraoni ia drejtoi fjalën Jozefit, duke i thënë: "Ati yt dhe vëllezërit e tu erdhën te ti;</para>
<para style="p"><verse number="6" style="v"/>vendi i Egjiptit është në dispozicionin tënd; bëj që ati yt dhe vëllezërit e tu të banojnë në pjesën më të mirë të vendit; le të banojnë edhe në vendin e Goshenit. Dhe në qoftë se ti di që midis tyre ka njerëz të zotë, caktoji kryeintendentë të bagëtisë sime".</para>
<para style="p"><verse number="7" style="v"/>Pastaj Jozefi e çoi Jakobin, atin e tij, te Faraoni dhe ia paraqiti. Dhe Jakobi bekoi Faraonin.</para>
<para style="p"><verse number="8" style="v"/>Atëherë Faraoni i tha Jakobit: "Sa vjet ke që jeton?".</para>
<para style="p"><verse number="9" style="v"/>Jakobi iu përgjigj Faraonit: "Vitet e shtegtimit tim janë njëqind e tridhjetë; vitet e jetës sime kanë qenë të pakta dhe të këqija, dhe nuk e kanë arritur numrin e viteve të jetës së etërve të mi, në ditët e shtegtimit të tyre".</para>
<para style="p"><verse number="10" style="v"/>Jakobi e bekoi përsëri Faraonin dhe u largua nga prania e Faraonit.</para>
<para style="p"><verse number="11" style="v"/>Kështu Jozefi vendosi atin e tij dhe vëllezërit e tij dhe u dha atyre një pronë në vendin e Egjiptit, në pjesën më të mirë të vendit, në krahinën e Ramsesit, ashtu siç kishte urdhëruar Faraoni.</para>
<para style="p"><verse number="12" style="v"/>Dhe Jozefi e mbajti me bukë të atin, të vëllezërit dhe tërë familjen e të atit duke i furnizuar sipas numrit të bijve.</para>
<para style="p"><verse number="13" style="v"/>Ndërkaq në të gjithë vendin nuk kishte bukë, sepse zija e bukës ishte shumë e madhe; vendi i Egjiptit dhe vendi i Kanaanit vuanin nga uria.</para>
<para style="p"><verse number="14" style="v"/>Jozefi mblodhi tërë paratë që gjendeshin në vendin e Egjiptit dhe në vendin e Kanaanit në këmbim të grurit që ata blinin; dhe këto para Jozefi i çoi në shtëpinë e Faraonit.</para>
<para style="p"><verse number="15" style="v"/>Por kur në vendin e Egjiptit dhe në vendin e Kanaanit nuk pati më para, tërë egjiptasit erdhën te Jozefi dhe thanë: "Na jep bukë! Pse duhet të vdesim para syve të tu? Sepse paratë tona kanë mbaruar".</para>
<para style="p"><verse number="16" style="v"/>Jozefi tha: "Jepni bagëtinë tuaj; dhe unë do t'ju jap bukë në këmbim të bagëtisë suaj, në qoftë se i keni mbaruar paratë".</para>
<para style="p"><verse number="17" style="v"/>Atëherë ata i çuan Jozefit bagëtinë e tyre; dhe Jozefi u dha atyre bukë në këmbim të kuajve të tyre, të kopeve të tyre me dele, të qeve dhe të gomarëve. Kështu i furnizoi me bukë për atë vit në këmbim të gjithë bagëtisë së tyre.</para>
<para style="p"><verse number="18" style="v"/>Mbasi kaloi ai vit, u kthyen tek ai vitin pasues dhe i thanë: "Nuk mund t'ia fshehim zotërisë tonë që, me qenë se paratë mbaruan dhe kopetë e bagëtisë sonë janë bërë pronë e zotërisë tonë, nuk mbetet asgjë tjetër që zotëria im mund të na marrë veç trupave tonë dhe tokave tona.</para>
<para style="p"><verse number="19" style="v"/>Pse duhet të mbarojmë para syve të tu, ne dhe tokat tona? Blina ne dhe tokat tona në këmbim të bukës, dhe ne me tokat tona do të jemi skllevër të Faraonit; na jep të mbjellim që të mund të jetojmë dhe jo të vdesim, dhe toka të mos shndërrohet në një shkretëtirë".</para>
<para style="p"><verse number="20" style="v"/>Kështu Jozefi bleu për Faraonin tërë tokat e Egjiptit, sepse egjiptasit shitën secili arën e vet, me që ishin goditur rëndë nga zija e bukës. Kështu vendi u bë pronë e Faraonit.</para>
<para style="p"><verse number="21" style="v"/>Sa për popullin, e zhvendosi nëpër qytete, në të katër anët e Egjiptit;</para>
<para style="p"><verse number="22" style="v"/>vetëm tokat e priftërinjve nuk i bleu, sepse priftërinjtë merrnin furnizime nga Faraoni dhe rronin nga furnizimet që u jepte Faraoni; për këtë arsye ata nuk i shitën tokat e tyre.</para>
<para style="p"><verse number="23" style="v"/>Por Jozefi i tha popullit: "Ja, sot ju bleva ju dhe tokat tuaja për Faraonin; ja ku e keni farën; mbillni tokën;</para>
<para style="p"><verse number="24" style="v"/>në kohën e korrjes, të pestën pjesë do t'ia jepni Faraonit dhe katër pjesë do të jenë tuajat për të siguruar farën e arave, ushqimin tuaj dhe të personave të shtëpisë suaj dhe për ushqimin e fëmijëve tuaj".</para>
<para style="p"><verse number="25" style="v"/>Dhe ata thanë: "Ti na shpëtove jetën! Paçim hir në sytë e zotërisë tonë, dhe ne do të jemi skllevërit e Faraonit".</para>
<para style="p"><verse number="26" style="v"/>Jozefi e bëri ligj këtë në vendin e Egjiptit, i cili vazhdon edhe sot e kësaj dite dhe sipas të cilit e pesta pjesë e korrjes duhet t'i jepet Faraonit. Vetëm tokat e priftërinjve nuk u bënë pronë e Faraonit.</para>
<para style="p"><verse number="27" style="v"/>Kështu Izraeli banoi në vendin e Egjiptit, në vendin e Goshenit; aty ata patën prona, qenë frytdhënës dhe u shumuan fort.</para>
<para style="p"><verse number="28" style="v"/>Jakobi jetoi në vendin e Egjiptit shtatëmbëdhjetë vjet dhe kohëzgjatja e jetës së Jakobit qe njëqind e dyzet e shtatë vjet.</para>
<para style="p"><verse number="29" style="v"/>Kur koha e vdekjes po i afrohej Izraelit, ai thirri të birin Jozef dhe i tha: "Në paça gjetur hir në sytë e tu, vëre dorën tënde poshtë kofshës sime dhe sillu me mua me mirëdashje dhe besnikëri; të lutem, mos më varros në Egjipt!</para>
<para style="p"><verse number="30" style="v"/>Por kur do të pushoj me etërit e mi, më nxirr jashtë Egjiptit dhe më varros në varrin e tyre!". Ai u përgjigj: "Do të bëj si thua ti".</para>
<para style="p"><verse number="31" style="v"/>Atëherë Jakobi tha: "Betomu". Dhe Jozefi iu betua. Pastaj Izraeli, duke u mbështetur te koka e shtratit, ra në adhurim.</para>
<chapter number="48" style="c"/>
<para style="p"><verse number="1" style="v"/>Mbas këtyre gjërave, ndodhi që i thanë Jozefit: "Ja, ati yt është i sëmurë". Kështu ai mori me vete dy bijtë e tij, Manasin dhe Efraimin.</para>
<para style="p"><verse number="2" style="v"/>Kur i thanë Jakobit: "Ja, biri yt Jozefi po vjen te ti", Izraeli mblodhi tërë forcat dhe u ul mbi shtratin e tij.</para>
<para style="p"><verse number="3" style="v"/>Atëherë Jakobi i tha Jozefit: "Perëndia i plotfuqishëm m'u shfaq në Luc, në vendin e Kanaanit, më bekoi</para>
<para style="p"><verse number="4" style="v"/>dhe më tha: "Ja, unë do të të bëj frytdhënës, do të të shumoj, do të bëj prej teje një shumicë popujsh dhe do t'u jap këtë vend pasardhësve të tu pas teje, si pronë përjetë".</para>
<para style="p"><verse number="5" style="v"/>Tani dy bijtë e tu, që të kanë lindur në vendin e Egjiptit para se unë të vija tek ti në Egjipt, janë të mitë. Efraimi dhe Manasi janë të mitë, ashtu si Rubeni dhe Simeoni.</para>
<para style="p"><verse number="6" style="v"/>Por bijtë që ke lindur mbas tyre do të jenë të tutë; në territorin e trashëgimisë së tyre do të thirren me emrin e vëllezërve të tyre.</para>
<para style="p"><verse number="7" style="v"/>Sa për mua, ndërsa po kthehesha nga Padani, Rakela vdiq pranë meje gjatë udhëtimit, në vendin e Kanaanit, aty afër Efratës; dhe e varrosa atje, në rrugën e Efratës, që është Betlemi".</para>
<para style="p"><verse number="8" style="v"/>Kur Izraeli pa bijtë e Jozefit, tha: "Kush janë këta?".</para>
<para style="p"><verse number="9" style="v"/>Jozefi iu përgjigj të atit: "Janë fëmijët e mi që Perëndia më ka dhënë këtu". Atëherë ai tha: "M'i afro dhe unë do t'i bekoj".</para>
<para style="p"><verse number="10" style="v"/>Tani sytë e Izraelit ishin venitur për shkak të moshës dhe nuk shihte fare. Jozefi i afroi ata dhe ai i puthi dhe i përqafoi.</para>
<para style="p"><verse number="11" style="v"/>Pastaj Izraeli i tha Jozefit: "Unë nuk mendoja të shikoja përsëri fytyrën tënde, por tani Perëndia më dha mundësinë të shikoj edhe pasardhësit e tu".</para>
<para style="p"><verse number="12" style="v"/>Jozefi i tërhoqi nga gjunjët e të atit dhe u përul me fytyrën në tokë.</para>
<para style="p"><verse number="13" style="v"/>Pastaj Jozefi i mori që të dy: Efraimin në të djathtë të tij dhe në të majtë të Izraelit, Manasin në të majtë të tij dhe në të djathtë të Izraelit, dhe i afroi pranë atij.</para>
<para style="p"><verse number="14" style="v"/>Atëherë Izraeli zgjati dorën e tij të djathtë dhe e vuri mbi kryet e Efraimit që ishte më i riu, dhe vuri dorën e tij të majtë mbi kryet e Manasit duke kryqëzuar duart, ndonëse Manasi ishte i parëlinduri.</para>
<para style="p"><verse number="15" style="v"/>Kështu bekoi Jozefi dhe tha: "Perëndia, para të cilit ecën etërit e mi Abrahami dhe Isaku, Perëndia që më ka ushqyer qysh prej lindjes sime deri më sot,</para>
<para style="p"><verse number="16" style="v"/>Engjëlli që më ka çliruar nga çdo e keqe, le t'i bekojë këta fëmijë! Le të quhen me emrin tim dhe me emrin e etërve të mi Abraham dhe Isak, dhe të shumohen fort mbi tokë!".</para>
<para style="p"><verse number="17" style="v"/>Kur Jozefi pa që i ati kishte vënë dorën e djathtë mbi kokën e Efraimit, kjo nuk i pëlqeu; prandaj ai kapi dorën e atit të tij për ta hequr nga kryet e Efraimit dhe për ta vënë mbi kryet e Manasit.</para>
<para style="p"><verse number="18" style="v"/>Pastaj Jozefi i tha atit të tij: "Jo kështu, ati im, sepse i parëlinduri është ky këtu; vëre dorën tënde të djathtë mbi kryet e tij".</para>
<para style="p"><verse number="19" style="v"/>Por i ati refuzoi dhe tha: "E di, biri im, e di; edhe ai do të bëhet një popull, edhe ai do të jetë i madh; megjithatë, vëllai yt më i vogël do të bëhet më i madh se ai, dhe pasardhësit e tij do të bëhen një mori kombesh".</para>
<para style="p"><verse number="20" style="v"/>Dhe atë ditë i bekoi duke thënë: "Për ty Izraeli ka për të bekuar, duke thënë: "Perëndia të të bëj si Efraimi dhe si Manasi!"". Kështu ai e vuri Efraimin para Manasit.</para>
<para style="p"><verse number="21" style="v"/>Pastaj Izraeli i tha Jozefit: "Ja, unë kam për të vdekur pas pak, por Perëndia do të jetë me ju dhe do t'ju çojë përsëri në vendin e etërve tuaj.</para>
<para style="p"><verse number="22" style="v"/>Veç kësaj, ty po të jap një pjesë më të madhe në krahasim me vëllezërit e tu, atë që fitova nga amorenjtë me shpatën dhe harkun tim".</para>
<chapter number="49" style="c"/>
<para style="p"><verse number="1" style="v"/>Pastaj Jakobi thirri bijtë e tij dhe tha: "Mblidhuni që unë t'ju njoftoj çfarë do t'ju ndodhë në ditët e ardhshme.</para>
<para style="p"><verse number="2" style="v"/>Mblidhuni dhe dëgjoni, o bijtë e Jakobit! Dëgjoni Izraelin, atin tuaj!</para>
<para style="p"><verse number="3" style="v"/>Ruben, ti je i parëlinduri im, forca ime, filli i fuqisë sime, i dalluar për dinjitet dhe për forcë.</para>
<para style="p"><verse number="4" style="v"/>I rrëmbyer si uji, ti nuk do të kesh epërsinë, sepse hipe mbi shtratin e atit tënd dhe e përdhose. Ai hipi mbi shtratin tim.</para>
<para style="p"><verse number="5" style="v"/>Simeoni dhe Levi janë vëllezër: shpatat e tyre janë vegla dhune.</para>
<para style="p"><verse number="6" style="v"/>Mos hyftë shpirti im në mendjen e tyre, lavdia ime mos u bashkoftë me kuvendin e tyre! Sepse në mërinë e tyre kanë vrarë njerëz, në kryeneçësinë e tyre u kanë prerë leqet e këmbëve demave.</para>
<para style="p"><verse number="7" style="v"/>Mallkuar qoftë mëria e tyre, sepse ka qenë e egër, dhe tërbimi i tyre sepse ka qenë mizor! Unë do t'i ndaj te Jakobi dhe do t'i shpërndaj te Izraeli.</para>
<para style="p"><verse number="8" style="v"/>Judë, vëllezërit e tu do të të lavdërojnë; dora jote do të jetë mbi zverkun e armiqve të tu; bijtë e atit tënd do të përkulen para teje.</para>
<para style="p"><verse number="9" style="v"/>Juda është një luan i ri; ti zë fill nga preja, biri im; ai përkulet, struket si një luan, si një luaneshë; kush guxon ta zgjojë?</para>
<para style="p"><verse number="10" style="v"/>Skeptri nuk do t'i hiqet Judës, as bastuni i komandimit nga këmbët e tij, derisa të vijë Shilohu; dhe atij do t'i binden popujt.</para>
<para style="p"><verse number="11" style="v"/>Ai e lidh gomarin e tij të vogël në pjergull dhe kërriçin e gomaricës së tij në pjergullën më të mirë; i lan rrobat e tij në verë dhe mantelin e tij në gjakun e rrushit.</para>
<para style="p"><verse number="12" style="v"/>Ai i ka sytë të ndritura nga vera dhe dhëmbët e bardha nga qumështi.</para>
<para style="p"><verse number="13" style="v"/>Zabuloni do të banojë në breg të deteve; dhe do të përbëjë një vendstrehim për anijet; kufiri i tij do të zgjatet drejt Sidonit.</para>
<para style="p"><verse number="14" style="v"/>Isakari është një gomar i fuqishëm, i shtrirë nëpër vathë.</para>
<para style="p"><verse number="15" style="v"/>Ai e pa që çlodhja është e mirë dhe që vendi është i këndshëm; ai përkuli kurrizin për të mbajtur peshën dhe u bë një shërbëtor i punës së detyruar.</para>
<para style="p"><verse number="16" style="v"/>Dani do ta gjykojë popullin e tij, si një nga fiset e Izraelit.</para>
<para style="p"><verse number="17" style="v"/>Dani do të jetë një gjarpër në rrugë, një nepërkë nëpër shteg, që kafshon thembrat e kalit, kështu që kalorësi rrëzohet së prapthi.</para>
<para style="p"><verse number="18" style="v"/>Unë pres shpëtimin tënd, o Zot!</para>
<para style="p"><verse number="19" style="v"/>Një bandë grabitësish do të sulmojë Gadin, por edhe ai do t'i sulmojë këmba këmbës.</para>
<para style="p"><verse number="20" style="v"/>Nga Asheri do të vijë buka e shijshme dhe ai do të japë kënaqësira reale.</para>
<para style="p"><verse number="21" style="v"/>Neftali është një drenushe e lënë e lirë, ai thotë fjalë të bukura.</para>
<para style="p"><verse number="22" style="v"/>Jozefi është një degë e një druri frytdhënës; një degë e një druri frytdhënës që ndodhet pranë një burimi; degët e tij shtrihen mbi murin.</para>
<para style="p"><verse number="23" style="v"/>Harkëtarët e kanë provokuar, i kanë hedhur shigjeta, e kanë ndjekur;</para>
<para style="p"><verse number="24" style="v"/>por harku i tij ka mbetur i fortë; krahët e tij janë përforcuar nga duart e të Fuqishmit të Jakobit (e atij që është bariu dhe shkëmbi i Izraelit),</para>
<para style="p"><verse number="25" style="v"/>nga Perëndia e atit tënd që do të të ndihmojë dhe nga Shumë i Larti që do të të bekojë me bekimet e qiellit nga lart, me bekimet e humnerës që ndodhet poshtë, me bekimet e sisëve dhe gjirit të nënës.</para>
<para style="p"><verse number="26" style="v"/>Bekimet e atit tënd ua kalojnë bekimeve të të parëve të mi, deri në majat e kodrave të përjetshme. Ata do të jenë mbi kryet e Jozefit dhe mbi kurorën e atij që u nda nga vëllezërit e tij.</para>
<para style="p"><verse number="27" style="v"/>Beniamini është një ujk grabitqar; në mëngjes ha gjahun dhe në mbrëmje ndan prenë.</para>
<para style="p"><verse number="28" style="v"/>Tërë këta janë dymbëdhjetë fiset e Izraelit; dhe pikërisht këtë u tha ati i tyre kur i bekoi. I bekoi duke i dhënë secilit një bekim të veçantë.</para>
<para style="p"><verse number="29" style="v"/>Pastaj Jakobi i urdhëroi duke thënë: "Unë jam duke u ribashkuar me popullin tim; më varrosni pranë etërve të mi në shpellën që ndodhet në arën e Efron hiteut,</para>
<para style="p"><verse number="30" style="v"/>në shpellën që është në fushën e Makpelahut përballë Mamres, në vendin e Kanaanit, atë që Abrahami bleu në arën nga Efron hiteu, si vendvarrim, pronë e tij.</para>
<para style="p"><verse number="31" style="v"/>Atje u varrosën Abrahami dhe Sara, gruaja e tij, aty u varrosën Isaku dhe Rebeka, e shoqja, dhe aty unë varrosa Lean.</para>
<para style="p"><verse number="32" style="v"/>Ara dhe shpella që ndodhet aty u blenë nga bijtë e Hethit".</para>
<para style="p"><verse number="33" style="v"/>Kur Jakobi mbaroi së dhëni këto urdhra bijve të tij, mblodhi këmbët në shtrat dhe vdiq; dhe u bashkua me popullin e tij.</para>
<chapter number="50" style="c"/>
<para style="p"><verse number="1" style="v"/>Atëherë Jozefi u hodh mbi fytyrën e të atit, qau mbi të dhe e puthi.</para>
<para style="p"><verse number="2" style="v"/>Pastaj Jozefi urdhëroi mjekët që ishin në shërbim të tij të balsamosnin të atin; dhe mjekët e balsamosën Izraelin.</para>
<para style="p"><verse number="3" style="v"/>U deshën dyzet ditë, sepse e tillë ishte koha e nevojshme për balsamimin; dhe egjiptasit e qanë shtatëdhjetë ditë.</para>
<para style="p"><verse number="4" style="v"/>Kur kaluan ditët e zisë të mbajtura për të, Jozefi foli në shtëpinë e Faraonit duke thënë: "Në qoftë se kam gjetur hirin tuaj, i thoni Faraonit këto fjalë:</para>
<para style="p"><verse number="5" style="v"/>Ati im më ka vënë të betohem dhe më ka thënë: "Ja, unë jam duke vdekur; më varros në varrin që kam gërmuar në vendin e Kanaanit". Tani, pra, më lejo të ngjitem për të varrosur atin tim, pastaj do të kthehem".</para>
<para style="p"><verse number="6" style="v"/>Faraoni u përgjigj: "Ngjitu dhe varrose atin tënd ashtu si të ka vënë të betohesh".</para>
<para style="p"><verse number="7" style="v"/>Atëherë Jozefi u ngjit për të varrosur të atin; dhe me të u ngjitën tërë shërbëtorët e Faraonit, të moshuarit e shtëpisë së tij dhe tërë të moshuarit e vendit të Egjiptit,</para>
<para style="p"><verse number="8" style="v"/>dhe tërë shtëpia e Jozefit, vëllezërit e tij dhe shtëpia e të atit. Në vendin e Goshenit lanë vetëm fëmijët e tyre të vegjël, kopetë me bagëtinë e imët dhe me bagëtinë e trashë.</para>
<para style="p"><verse number="9" style="v"/>Me të u ngjitën lart gjithashtu qerre dhe kalorës, aq sa u formua një vargan i madh njerëzish.</para>
<para style="p"><verse number="10" style="v"/>Me të arritur në lëmin e Atadit, që është përtej Jordanit, u dëgjuan vajtime të mëdha dhe solemne; dhe Jozefi mbajti shtatë ditë zi për të atin.</para>
<para style="p"><verse number="11" style="v"/>Kur banorët e vendit, kanaanenjtë, panë zinë në lëmin e Atadit, thanë: "Kjo është një zi e madhe për egjiptasit!". Prandaj ai vend u quajt Abel-Mitsraim dhe ndodhet përtej Jordanit.</para>
<para style="p"><verse number="12" style="v"/>Bijtë e tij bënë për të atë që ai i kishte urdhëruar.</para>
<para style="p"><verse number="13" style="v"/>Bijtë e tij e bartën në vendin e Kanaanit dhe e varrosën në shpellën e fushës së Malkpelahut, përballë Mamres, që Abrahami e kishte blerë bashkë me arën nga Efron hiteu, si vendvarrim, pronë e tij.</para>
<para style="p"><verse number="14" style="v"/>Mbasi varrosi të atin, Jozefi u kthye në Egjipt bashkë me vëllezërit e tij dhe me të gjithë ata që ishin ngjitur deri atje për të varrosur atin e tij.</para>
<para style="p"><verse number="15" style="v"/>Vëllezërit e Jozefit kur panë se ati i tyre vdiq, thanë: "Mos vallë Jozefi na mban inat dhe merr hak për tërë të keqen që i kemi bërë?".</para>
<para style="p"><verse number="16" style="v"/>Atëherë i çuan fjalë Jozefit: "Ati yt para se të vdiste dha këtë porosi duke thënë:</para>
<para style="p"><verse number="17" style="v"/>"Kështu do t'i thoni Jozefit: "Falu vëllezërve të tu të keqen që të kanë bërë, mëkatin e tyre, sepse të kanë bërë keq". Falu, pra, tani krimin shërbëtorëve të Perëndisë të atit tënd". Jozefi qau kur i folën kështu.</para>
<para style="p"><verse number="18" style="v"/>Pastaj erdhën edhe vëllezërit e tij dhe u shtrinë para tij, dhe i thanë: "Ja, ne jemi shërbëtorët e tu".</para>
<para style="p"><verse number="19" style="v"/>Jozefi u tha atyre: "Mos u trembni, se mos jam unë në vend të Perëndisë?.</para>
<para style="p"><verse number="20" style="v"/>Ju keni kurdisur të këqija kundër meje, por Perëndia ka dashur që t'i shërbejë së mirës, për të kryer atë që po ndodh sot: të mbash gjallë një popull të shumtë.</para>
<para style="p"><verse number="21" style="v"/>Tani, pra, mos kini frikë; unë do të siguroj ushqimin për ju dhe për bijtë tuaj". Kështu u dha zemër dhe i foli zemrës së tyre me ëmbëlsi.</para>
<para style="p"><verse number="22" style="v"/>Kështu Jozefi banoi në Egjipt, ai dhe shtëpia e të atit, dhe jetoi njëqind e dhjetë vjet.</para>
<para style="p"><verse number="23" style="v"/>Jozefi pa bijtë e Efraimit deri në brezninë e tretë; edhe bijtë e Makirit, bir i Manasit, lindën mbi gjunjët e tij.</para>
<para style="p"><verse number="24" style="v"/>Pastaj Jozefi u tha vëllezërve të tij: "Unë po vdes; por Perëndia do t'ju vizitojë me siguri dhe do t'ju çojë me siguri nga ky vend në vendin që i premtoi me betim Abrahamit, Isakut dhe Jakobit".</para>
<para style="p"><verse number="25" style="v"/>Pastaj Jozefi i vuri të betohen bijtë e Izraelit, duke thënë: "Perëndia me siguri do t'ju vizitojë; atëherë ju do t'i hiqni kockat e mia që këtej".</para>
<para style="p"><verse number="26" style="v"/>Pastaj Jozefi vdiq në moshën njëqind e dhjetë vjeç; e balsamosën dhe e futën në një arkivol në Egjipt.</para>
</usx>