<?xml version="1.0" encoding="UTF-8"?>
<usx version="2.0">
<book code="JAS" style="id">Jakobit (ALBB)</book>
<para style="h">Jakobit</para>
<para style="toc1">Jakobit</para>
<para style="toc2">Jakobit</para>
<para style="toc3">Jas</para>
<para style="mt1">Jakobit</para>
<chapter number="1" style="c"/>
<para style="p"><verse number="1" style="v"/>Jakobi, shërbëtor i Perëndisë dhe i Zotit Jezu Krisht, të dymbëdhjetë fiseve të shpërndarë nëpër botë: përshëndetje!</para>
<para style="p"><verse number="2" style="v"/>Ta konsideroni një gëzim të madh, o vëllezër të mi, kur ndodheni përballë sprovash nga më të ndryshmet,</para>
<para style="p"><verse number="3" style="v"/>duke e ditur se sprova e besimit tuaj sjell qëndrueshmëri.</para>
<para style="p"><verse number="4" style="v"/>Dhe qëndrueshmëria të kryejë në ju një vepër të përsosur, që ju të jeni të përsosur dhe të plotë, pa asnjë të metë.</para>
<para style="p"><verse number="5" style="v"/>Por në qoftë se ndonjërit nga ju i mungon urtia, le të kërkojë nga Perëndia, që u jep të gjithëve pa kursim, pa qortuar, dhe atij do t'i jepet.</para>
<para style="p"><verse number="6" style="v"/>Por le ta kërkojë me besim, pa dyshuar, sepse ai që dyshon i ngjan valës së detit, të cilën e ngre dhe e përplas era.</para>
<para style="p"><verse number="7" style="v"/>Dhe ky njeri të mos pandehë se do të marrë diçka nga Zoti,</para>
<para style="p"><verse number="8" style="v"/>sepse është një njeri me dy mendje, i paqëndrueshëm në gjithë rrugët e veta.</para>
<para style="p"><verse number="9" style="v"/>Dhe vëllai më i poshtmë le të madhështohet në lartësimin e tij,</para>
<para style="p"><verse number="10" style="v"/>dhe i pasuri në uljen e tij, sepse do të shkojë si lule bari.</para>
<para style="p"><verse number="11" style="v"/>Në fakt si lindi dielli me të nxehtit e tij dhe e thau barin, dhe lulja e tij ra dhe bukuria e pamjes së vet humbi: kështu do të fishket edhe i pasuri në udhët e tij.</para>
<para style="p"><verse number="12" style="v"/>Lum njeriu që ngulmon në provë, sepse kur del i aprovuar, do të marrë kurorën e jetës, të cilën Zoti ua premtoi atyre që e duan.</para>
<para style="p"><verse number="13" style="v"/>Askush kur tundohet të mos thotë: ''Jam tunduar nga Perëndinë'', sepse Perëndia nuk mund të tundohet nga e keqja, dhe ai vet nuk tundon asnjeri.</para>
<para style="p"><verse number="14" style="v"/>Por secili tundohet i udhëhequr dhe i mashtruar nga lakminë e vet.</para>
<para style="p"><verse number="15" style="v"/>Pastaj lakmia, pasi mbarset, pjell mëkatin dhe mëkati, si të kryhet, ngjiz vdekjen.</para>
<para style="p"><verse number="16" style="v"/>Mos u mashtroni, vëllezërit e mi shumë të dashur;</para>
<para style="p"><verse number="17" style="v"/>çdo gjë e mirë që na jepet dhe çdo dhuratë e përsosur vjen prej së larti dhe zbret nga Ati i dritave, pranë së cilit nuk ka ndërrim dhe as hije ndryshimi.</para>
<para style="p"><verse number="18" style="v"/>Ai na ngjizi me vullnetin e tij me anë të fjalës të së vërtetës, që ne të jemi në një farë mënyre fryti i parë i krijesave të tij.</para>
<para style="p"><verse number="19" style="v"/>Prandaj, vëllezërit e mi shumë të dashur, çdo njeri të jetë i shpejtë në të dëgjuar, i ngadalshëm në të folur dhe i ngadalshëm në zemërim,</para>
<para style="p"><verse number="20" style="v"/>sepse zemërimi i njeriut nuk kryen drejtësinë e Perëndisë.</para>
<para style="p"><verse number="21" style="v"/>Prandaj, hiqni çdo ndyrësi dhe mbeturinë ligësie, pranoni me butësi fjalën e mbjellë në ju, e cila mund të shpëtojë shpirtrat tuaj.</para>
<para style="p"><verse number="22" style="v"/>Dhe bëhuni bërës të fjalës dhe jo vetëm dëgjues, që gënjejnë vetveten.</para>
<para style="p"><verse number="23" style="v"/>Sepse nëse dikush është dëgjues i fjalës dhe jo bërës, ai i përngjan një njeriu që e shikon fytyrën e tij natyrale në një pasqyrë;</para>
<para style="p"><verse number="24" style="v"/>ai e shikon veten dhe pastaj ikën, duke harruar menjëherë si ishte.</para>
<para style="p"><verse number="25" style="v"/>Ndërsa ai që do të shikojë me vëmendje ligjin e përsosur, i cili është ligji i lirisë, dhe ngulmon në të, duke mos qenë një dëgjues harraq, por një bërës i veprës, ai do të jetë i lumtur në veprimtarinë e vet.</para>
<para style="p"><verse number="26" style="v"/>Në qoftë se ndokush nga ju mendon se është fetar, edhe nuk i vë fre gjuhës së vet, sigurisht ai e mashtron zemrën e vet, feja e këtij është e kotë.</para>
<para style="p"><verse number="27" style="v"/>Feja e pastër dhe pa njollë përpara Perëndisë dhe Atit është kjo: të vizitosh jetimët dhe të vejat në pikëllimet e tyre dhe ta ruash veten të pastër nga bota.</para>
<chapter number="2" style="c"/>
<para style="p"><verse number="1" style="v"/>Vëllezër të mi, mos e kini me anësi besimin e Zotit tonë Jezu Krisht, Zotit të lavdisë.</para>
<para style="p"><verse number="2" style="v"/>Sepse në qoftë se në asamblenë tuaj hyn një njeri me një unazë prej ari, me rroba të shkëlqyera, dhe hyn edhe një i varfër me një rrobë të fëlliqur,</para>
<para style="p"><verse number="3" style="v"/>dhe ju i drejtoni sytë nga ai që vesh rrobën e shkëlqyer dhe i thoni: ''Ti ulu këtu, në vendin e mirë'', dhe të varfrit i thoni: ''Ti rri atje, në këmbë'', ose: ''Ulu këtu, afër stolit të këmbëve të mia'',</para>
<para style="p"><verse number="4" style="v"/>a nuk bëtë ju një dallim në mes tuaj, duke u bërë kështu gjykatës me mendime të këqija?</para>
<para style="p"><verse number="5" style="v"/>Dëgjoni, vëllezër të mi shumë të dashur, a nuk i zgjodhi Perëndia të varfrit e botës, që të jenë të pasur në besim dhe trashëgimtarë të mbretërisë që ua premtoi atyre që e duan?</para>
<para style="p"><verse number="6" style="v"/>Po ju i çnderuat të varfrit! A nuk janë vallë të pasurit ata që ju shtypin, dhe nuk janë këta ata që ju heqin nëpër gjykata?</para>
<para style="p"><verse number="7" style="v"/>A nuk janë ata që blasfemojnë emrin e lavdishëm që u thirr mbi ju?</para>
<para style="p"><verse number="8" style="v"/>Në qoftë se ju më të vërtetë e përmbushni ligjin mbretëror sipas Shkrimit: ''Duaje të afërmin tënd si vetveten'', bëni mirë;</para>
<para style="p"><verse number="9" style="v"/>por në qoftë se bëni preferenca personale, ju kryeni mëkat dhe dënoheni nga ligji si shkelës.</para>
<para style="p"><verse number="10" style="v"/>Sepse kushdo që e zbaton gjithë ligjin, por e shkel në një pikë, është fajtor në të gjitha pikat.</para>
<para style="p"><verse number="11" style="v"/>Sepse ai që ka thënë: ''Mos shkel kurorën'', ka thënë gjithashtu: ''Mos vrit''. Prandaj nëse ti nuk shkel kurorën, por vret, ti je shkelës i ligjit.</para>
<para style="p"><verse number="12" style="v"/>Prandaj të flisni e të veproni sikurse të duhej të gjykoheshit nga ligji i lirisë,</para>
<para style="p"><verse number="13" style="v"/>sepse gjyqi do të jetë pa mëshirë për atë që nuk ka treguar mëshirë; dhe mëshira triumfon mbi gjykimin.</para>
<para style="p"><verse number="14" style="v"/>Ç'dobi ka, vëllezër të mi, nëse dikush thotë se ka besim, por nuk ka vepra? A mund ta shpëtojë atë besimi?</para>
<para style="p"><verse number="15" style="v"/>Dhe në qoftë se një vëlla ose një motër janë të zhveshur dhe u mungon ushqimi i përditshëm,</para>
<para style="p"><verse number="16" style="v"/>dhe dikush nga ju u thotë atyre: ''Shkoni në paqe! Ngrohuni dhe ngopuni'', dhe nuk u jepni atyre gjërat për të cilat kanë nevojë për trupin, ç'dobi ka?</para>
<para style="p"><verse number="17" style="v"/>Po kështu është edhe besimi; në qoftë se s'ka vepra, është i vdekur në vetvete.</para>
<para style="p"><verse number="18" style="v"/>Po dikush do të thotë: ''Ti ke besimin, dhe unë kam veprat''; më trego besimin tënd pa veprat e tua dhe unë do të të tregoj besimin tim me veprat e mia.</para>
<para style="p"><verse number="19" style="v"/>Ti beson se ka vetëm një Perëndi. Mirë bën; edhe demonët besojnë dhe dridhen.</para>
<para style="p"><verse number="20" style="v"/>Po, a dëshiron të kuptosh, o njeri i kotë, se besimi pa vepra është i vdekur?</para>
<para style="p"><verse number="21" style="v"/>Abrahami, ati ynë, a nuk u shfajësua me anë të veprave, kur e ofroi birin e vet, Isakun, mbi altar?</para>
<para style="p"><verse number="22" style="v"/>Ti e sheh se besimi vepronte bashkë me veprat e tij, dhe se, nëpërmjet veprave, besimi u përsos.</para>
<para style="p"><verse number="23" style="v"/>Kështu u përmbush Shkrimi, që thotë: ''Edhe Abrahami i besoi Perëndisë, dhe kjo iu numërua për drejtësi''; dhe u quajt miku i Perëndisë.</para>
<para style="p"><verse number="24" style="v"/>Ju shikoni, pra, se njeriu shfajësohet nga veprat dhe jo vetëm nga besimi.</para>
<para style="p"><verse number="25" style="v"/>Gjithashtu a nuk u shfajësua edhe Rahabi, kurva, nga veprat, kur i priti të dërguarit dhe i përcolli nga një udhë tjetër?</para>
<para style="p"><verse number="26" style="v"/>Sepse, sikurse trupi pa frymën është i vdekur, ashtu edhe besimi, pa vepra, është i vdekur.</para>
<chapter number="3" style="c"/>
<para style="p"><verse number="1" style="v"/>Vëllezër të mi, mos u bëni shumë mësues, duke ditur se do të kemi një gjykim më të ashpër,</para>
<para style="p"><verse number="2" style="v"/>sepse të gjithë gabojmë në shumë gjëra. Në qoftë se dikush nuk gabon në të folur, është njeri i përsosur, dhe është gjithashtu i aftë t'i vërë fre gjithë trupit.</para>
<para style="p"><verse number="3" style="v"/>Ja, u vëmë fre në gojë kuajve, që të na binden, dhe ta drejtojmë kështu gjithë trupin e tyre.</para>
<para style="p"><verse number="4" style="v"/>Ja, edhe anijet, edhe pse janë shumë të mëdha dhe shtyhen nga erëra të forta, drejtohen nga një timon shumë i vogël, atje ku do timonieri.</para>
<para style="p"><verse number="5" style="v"/>Kështu edhe gjuha është një gjymtyrë e vogël, por mbahet me të madh. Ja, një zjarr i vogël ç'pyll të madh djeg!</para>
<para style="p"><verse number="6" style="v"/>Edhe gjuha është një zjarr, një botë paudhësie; ajo është vendosur midis gjymtyrëve tona, gjuha e fëlliq gjithë trupin, ndez ecjen e natyrës dhe ndizet nga Gehena.</para>
<para style="p"><verse number="7" style="v"/>Sepse çdo lloj bishash, shpendësh, zvarranikësh e kafshësh të detit mund të zbuten dhe janë zbutur nga natyra njerëzore,</para>
<para style="p"><verse number="8" style="v"/>kurse gjuhën asnjë nga njerëzit s'mund ta zbusë; është një e keqe e papërmbajtshme, plot me helm vdekjeprurës.</para>
<para style="p"><verse number="9" style="v"/>Me atë ne bekojmë Perëndinë dhe Atin, dhe me të ne mallkojmë njerëzit që janë bërë sipas shëmbëllimit të Perëndisë.</para>
<para style="p"><verse number="10" style="v"/>Nga e njëjta gojë del bekimi dhe mallkimi. Vëllezër të mi, nuk duhet të ishte kështu.</para>
<para style="p"><verse number="11" style="v"/>Mos vallë burimi nxjerr nga e njëjta vrimë ujë të ëmbël e të hidhur?</para>
<para style="p"><verse number="12" style="v"/>A mundet të prodhojë fiku ullinj, ose hardhia fiq? Kështu asnjë burim nuk mund të japë ujë të kripur dhe të ëmbël.</para>
<para style="p"><verse number="13" style="v"/>Kush është ndër ju i urtë dhe i ditur? Le të tregojë me sjellje të bukur veprat e tij me zemërbutësi të urtësisë.</para>
<para style="p"><verse number="14" style="v"/>Por në qoftë se ne zemrën tuaj keni smirë të hidhur dhe grindje, mos u mbani me të madh dhe mos gënjeni kundër së vërtetës.</para>
<para style="p"><verse number="15" style="v"/>Kjo nuk është dituri që zbret nga lart, por është tokësore, shtazore, djallëzore.</para>
<para style="p"><verse number="16" style="v"/>Sepse atje ku ka smirë dhe grindje, atje ka trazirë dhe gjithfarë veprash të këqija.</para>
<para style="p"><verse number="17" style="v"/>Kurse dituria që vjen nga lart, më së pari është e pastër, pastaj pajtuese, e butë, e bindur, plot mëshirë dhe fryte të mira, e paanshme dhe jo hipokrite.</para>
<para style="p"><verse number="18" style="v"/>Dhe fryti i drejtësisë mbillet në paqe për ata që bëjnë paqen.</para>
<chapter number="4" style="c"/>
<para style="p"><verse number="1" style="v"/>Nga vijnë luftërat dhe grindjet te ju? A nuk vijnë, nga pasionet që luftojnë ndër gjymtyrët tuaja?</para>
<para style="p"><verse number="2" style="v"/>Ju lakmoni dhe nuk keni, ju vrisni dhe keni smirë dhe nuk fitoni gjë; ju ziheni dhe luftoni, por nuk keni, sepse nuk kërkoni.</para>
<para style="p"><verse number="3" style="v"/>Ju kërkoni dhe nuk merrni, sepse kërkoni keqas që të shpenzoni për kënaqësitë tuaja.</para>
<para style="p"><verse number="4" style="v"/>O shkelës dhe shkelëse të kurorës, a nuk e dini se miqësia me botën është armiqësi me Perëndinë? Ai, pra, që do të jetë mik i botës bëhet armik i Perëndisë.</para>
<para style="p"><verse number="5" style="v"/>Apo pandehni se Shkrimi thotë kot: ''Fryma që rri në ne a lakmon deri në smirë''?</para>
<para style="p"><verse number="6" style="v"/>Por ai jep hir edhe më të madh; prandaj thotë: ''Perëndia u kundërvihet mendjemëdhenjve dhe u jep hir të përulurve''.</para>
<para style="p"><verse number="7" style="v"/>Nënshtrojuni, pra, Perëndisë, kundërshtoni djallin dhe ai do të largohet nga ju!</para>
<para style="p"><verse number="8" style="v"/>Afrohuni te Perëndia dhe ai do t'ju afrohet juve; pastroni duart tuaja, o mëkatarë; dhe pastroni zemrat o njerëz me dy mendje!</para>
<para style="p"><verse number="9" style="v"/>Pikëllohuni, mbani zi dhe qani; të qeshurit tuaj le të kthehet në zi, dhe gëzimi në trishtim.</para>
<para style="p"><verse number="10" style="v"/>Përuluni përpara Zotit, dhe ai do t'ju lartësojë!</para>
<para style="p"><verse number="11" style="v"/>Mos flisni keq për njëri-tjetrin, vëllezër; ai që flet kundër vëllait dhe e gjykon vëllanë e vet, flet kundër ligjit dhe gjykon ligjin; dhe, po të gjykosh ligjin, ti nuk je zbatues i ligjit, por gjykatës.</para>
<para style="p"><verse number="12" style="v"/>Ka vetëm një Ligjdhënës, që mund të të shpëtojë ose të të çojë në humbje; por ti kush je që gjykon një tjetër?</para>
<para style="p"><verse number="13" style="v"/>Dhe tani, ju që thoni: ''Sot ose nesër do të shkojmë në atë qytet, dhe do të rrimë atje një vit, do të tregtojmë dhe do të fitojmë'',</para>
<para style="p"><verse number="14" style="v"/>ndërsa nuk dini për të nesërmen. Sepse ç'është jeta? Është avull që duket për pak, dhe pastaj humbet.</para>
<para style="p"><verse number="15" style="v"/>Në vend që të thoni: ''Në dashtë Zoti dhe në paçim jetë, ne do të bëjmë këtë ose atë gjë''.</para>
<para style="p"><verse number="16" style="v"/>Ju, përkundrazi, mburreni në arrogancën tuaj; çdo mburrje e tillë është e keqe.</para>
<para style="p"><verse number="17" style="v"/>Ai, pra, që di të bëjë të mirën edhe nuk e bën, bën mëkat.</para>
<chapter number="5" style="c"/>
<para style="p"><verse number="1" style="v"/>Dhe tani ju, o pasanikë: qani dhe vajtoni për të këqijat që do t'ju zënë!</para>
<para style="p"><verse number="2" style="v"/>Pasuria juaj u kalb dhe rrobat tuaja i brejti tenja.</para>
<para style="p"><verse number="3" style="v"/>Ari dhe argjendi juaj u ndryshkën, dhe ndryshku i tyre do të jetë një dëshmi kundër jush dhe do t'ju përpijë mishërat si zjarr; keni mbledhur thesare në ditët e fundit.</para>
<para style="p"><verse number="4" style="v"/>Ja, paga që u keni ngrënë punëtorëve që ju korrën arat, po këlthet; dhe klithmat e atyre që korrën, arritën në vesh të Zotit të ushtrive.</para>
<para style="p"><verse number="5" style="v"/>Jetuat mbi tokë ndër qejfe dhe shkapërderdhje; i ushqyet zemrat tuaja si për ditë të të therurit.</para>
<para style="p"><verse number="6" style="v"/>Dënuat dhe vratë të drejtin: ai nuk ju kundërshtoi.</para>
<para style="p"><verse number="7" style="v"/>Tani, pra, vëllezër, jini të durueshëm deri në ardhjen e Zotit; shikoni si e pret me durim bujku frytin e çmuar të tokës, derisa të marrë shiun e parë dhe të fundit.</para>
<para style="p"><verse number="8" style="v"/>Jini të durueshëm edhe ju dhe forconi zemrat tuaja, sepse ardhja e Zotit është afër.</para>
<para style="p"><verse number="9" style="v"/>Mos u ankoni nga njëri-tjetri, vëllezër, që të mos dënoheni; ja, gjykatësi është te dera.</para>
<para style="p"><verse number="10" style="v"/>O vëllezër të mi, merrni si shembull vuajtjeje dhe durimi profetët, që folën në emër të Zotit.</para>
<para style="p"><verse number="11" style="v"/>Ja, ne shpallim të lum ata që duruan; ju keni dëgjuar për durimin e Jobit, dhe e keni parë fatin përfundimtar që Zoti i rezervoi, sepse Zoti është plot mëshirë e dhembshuri.</para>
<para style="p"><verse number="12" style="v"/>Dhe, para së gjithash, vëllezër të mi, mos bëni be as për qiellin as për dheun, as mos bëni ndonjë be tjetër; por le të jetë ''po'' -ja juaj ''po'' dhe ''jo'' -ja ''jo'', që të mos bini nën dënim.</para>
<para style="p"><verse number="13" style="v"/>A vuan ndonjë nga ju? Le të lutet. A është i gëzuar ndokush? Le të këndojë psalme!</para>
<para style="p"><verse number="14" style="v"/>A është i sëmurë ndonjë nga ju? Le të thërrasë pleqtë e kishës dhe ata të luten përmbi të, dhe le ta lyejnë me vaj në emër të Zotit,</para>
<para style="p"><verse number="15" style="v"/>dhe lutja e besimit do ta shpëtojë të sëmurin dhe Zoti do ta mëkëmbë; dhe nëse ka bërë mëkate, ato do t'i falen.</para>
<para style="p"><verse number="16" style="v"/>Rrëfejani fajet njëri-tjetrit dhe lutuni për njëri-tjetrin, që të shëroheni; shumë fuqi ka lutja e të drejtit kur bëhet me gjithë shpirt.</para>
<para style="p"><verse number="17" style="v"/>Elia ishte një njeri njësoj si ne me pasione, dhe u lut duke kërkuar që të mos binte shi, edhe nuk ra shi mbi dhe për tre vjet e gjashtë muaj.</para>
<para style="p"><verse number="18" style="v"/>Dhe u lut përsëri dhe qielli dha shi edhe dheu dha frytin e vet.</para>
<para style="p"><verse number="19" style="v"/>Vëllezër, në qoftë se ndonjë nga ju del nga rruga e së vërtetës dhe dikush e kthen,</para>
<para style="p"><verse number="20" style="v"/>le ta dijë se ai që e kthen mëkatarin nga të gabuarit e rrugës së tij, do të shpëtojë një shpirt nga vdekja dhe do të mbulojë një shumicë mëkatesh.</para>
</usx>