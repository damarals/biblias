<?xml version="1.0" encoding="UTF-8"?>
<usx>
  <book code="1KI" style="id">1 i Mbretërve (ALBB)</book>
  <para style="h">1 i Mbretërve</para>
  <para style="toc1">1 i Mbretërve</para>
  <para style="toc2">1 i Mbretërve</para>
  <para style="toc3">1Kgs</para>
  <para style="mt1">1 i Mbretërve</para>
  <chapter number="1" style="c"/>
  <para style="p"><verse number="1" style="v"/>Tani mbreti David ishte plak dhe i shtyrë në moshë dhe, megjithëse e mbulonin me rroba, nuk ngrohej dot.</para>
  <para style="p"><verse number="2" style="v"/>Prandaj shërbëtorët e tij thanë: "Të kërkohet për mbretin, zotërinë tonë, një vajzë e virgjër që ta ndihmojë atë, të kujdeset për të dhe të flejë mbi gjirin e tij; kështu mbreti, zotëria jonë, do të mund të ngrohet.</para>
  <para style="p"><verse number="3" style="v"/>Atëherë kërkuan në të gjithë territorin e Izraelit një vajzë të bukur dhe gjetën Abishagin, shunamiten, dhe e çuan te mbreti.</para>
  <para style="p"><verse number="4" style="v"/>Vajza ishte shumë e bukur, kujdesej për mbretin dhe i shërbente; por mbreti nuk e njohu.</para>
  <para style="p"><verse number="5" style="v"/>Adonijahut, birit të Hagithit, i qe rritur mendja, dhe thoshte: "Do të jem unë mbret!". Dhe gjeti qerre, kalorës dhe pesëdhjetë njerëz që të vraponin para tij.</para>
  <para style="p"><verse number="6" style="v"/>(I ati i tij nuk e kishte qortuar kurrë në jetën e tij, duke i thënë: "Pse bën kështu?". Edhe Adonijahu ishte shumë i bukur dhe kishte lindur mbas Absalomit).</para>
  <para style="p"><verse number="7" style="v"/>Ai u mor vesh me Joabin, birin e Tserujahut, dhe me priftin Abiathar, të cilët i vajtën pas Adonijahut dhe e ndihmuan.</para>
  <para style="p"><verse number="8" style="v"/>Por prifti Tsadok, Benajathi, bir i Jehojadit, profeti Nathan, Shimei, Rei dhe trimat e Davidit nuk ishin me Adonijahun.</para>
  <para style="p"><verse number="9" style="v"/>Adonijahu flijoi dele, qe dhe viça të majmë pranë shkëmbit të Zoheletit, që ndodhet afër kroit të Rogelit dhe ftoi të gjithë vëllezërit e tij, bij të mbretit, dhe të gjithë njerëzit e Judës që ishin në shërbim të mbretit.</para>
  <para style="p"><verse number="10" style="v"/>Por nuk ftoi profetin Nathan, as Banajahun, as trimat, as Salomonin, vëllanë e tij.</para>
  <para style="p"><verse number="11" style="v"/>Atëherë Nathani i foli Bath-Shebës, nënës së Salomonit, dhe i tha: "Nuk ke dëgjuar që Adonijahu, bir i Hagithit, është bërë mbret, dhe Davidi, zotëria ynë, nuk e di aspak?</para>
  <para style="p"><verse number="12" style="v"/>Prandaj më lejo të të jap një këshillë, që të shpëtosh jetën tënde dhe atë të birit tënd, Salomonit.</para>
  <para style="p"><verse number="13" style="v"/>Shko, hyr te mbreti David dhe i thuaj: "O mbret, o imzot, a nuk i je betuar vallë shërbëtores sate duke thënë: Biri yt Salomoni ka për të mbretëruar pas meje dhe do të ulet mbi fronin tim? Pse, pra, u bë mbret Adonijahu?".</para>
  <para style="p"><verse number="14" style="v"/>Pastaj, ndërsa ti do të jesh akoma duke folur me mbretin, unë do të hyj pas teje dhe do të mbështes fjalët e tua".</para>
  <para style="p"><verse number="15" style="v"/>Kështu Bath-Sheba hyri në dhomën e mbretit. (Mbreti ishte shumë plak dhe shërbehej nga shunamitja, Abishag).</para>
  <para style="p"><verse number="16" style="v"/>Bath-Sheba u përul dhe ra përmbys përpara mbretit. Mbreti i tha: "Çfarë do?".</para>
  <para style="p"><verse number="17" style="v"/>Ajo iu përgjigj: "O imzot, ti i je betuar shërbëtores sate në emër të Zotit, Perëndisë tënd, duke thënë: "Biri yt Salomoni ka për të mbretëruar pas meje dhe do të ulet mbi fronin tim".</para>
  <para style="p"><verse number="18" style="v"/>Tani përkundrazi Adonijahu është bërë mbret dhe ti, o mbret, o imzot as nuk e di fare.</para>
  <para style="p"><verse number="19" style="v"/>Ai ka flijuar një numër të madh qesh, viçash të majmë dhe delesh; ka ftuar tërë bijat e mbretit, priftin Abiathar dhe Joabin, komandantin e ushtrisë, por nuk ka ftuar Salomonin, shërbëtorin tënd.</para>
  <para style="p"><verse number="20" style="v"/>Tani sytë e tërë Izraelit janë kthyer nga ti o mbret, o imzot, që ti t'u tregosh atyre kush do të ulet në fronin e mbretit, zotit tim, mbas tij.</para>
  <para style="p"><verse number="21" style="v"/>Përndryshe ka për të ndodhur që kur mbreti, zotëria im, do të flejë me gjithë etërit e tij, unë dhe biri im Salomon do të trajtohemi si fajtorë".</para>
  <para style="p"><verse number="22" style="v"/>Ndërsa ajo fliste akoma me mbretin, arriti profeti Nathan.</para>
  <para style="p"><verse number="23" style="v"/>Atëherë ia njoftuan mbretit ngjarjen, duke thënë: "Ja profeti Nathan!". Ky hyri në prani të mbretit dhe u shtri para tij me fytyrën për tokë.</para>
  <para style="p"><verse number="24" style="v"/>Nathani tha: "O mbret, o imzot, ndofta ke thënë: "Adonijahu do të mbretërojë pas meje dhe do të ulet mbi fronin tim"?</para>
  <para style="p"><verse number="25" style="v"/>Në fakt sot ai zbriti dhe flijoi një numër të madh qesh, viçash të majmë dhe delesh, ftoi tërë bijtë e mbretit, krerët e ushtrisë dhe priftin Abiathar; dhe ja tani ata po hanë e pinë përpara tij dhe thonë: "Rroftë mbreti Adonijah".</para>
  <para style="p"><verse number="26" style="v"/>Por ai nuk më ka ftuar mua, shërbëtorin tënd, as priftin Tsadok, as Benajahun, birin e Jehojadit, as Salomonin, shërbëtorin tënd.</para>
  <para style="p"><verse number="27" style="v"/>Kjo, a u bë pikërisht nga mbreti, zoti im, pa i njoftuar shërbëtorit tënd kush do të ulet në fronin e mbretit, të zotit tim, mbas tij?".</para>
  <para style="p"><verse number="28" style="v"/>Mbreti David, duke u përgjigjur, tha: "Thirrmëni Bath-Shebën". Ajo hyri te mbreti dhe qëndroi më këmbë para tij.</para>
  <para style="p"><verse number="29" style="v"/>Mbreti u betua dhe tha: "Ashtu siç është e vërtetë që rron Zoti, i cili ka liruar jetën time nga çdo fatkeqësi,</para>
  <para style="p"><verse number="30" style="v"/>unë do të bëj sot pikërisht atë që të jam betuar për Zotin, Perëndinë e Izraelit, duke thënë: "Biri yt Salomon ka për të mbretëruar pas meje dhe do të ulet mbi fronin tim në vendin tim"".</para>
  <para style="p"><verse number="31" style="v"/>Bath-Sheba u përul me fytyrën për tokë, ra përmbys para mbretit dhe tha: "O Zot, bëj që mbreti David të jetojë përjetë!".</para>
  <para style="p"><verse number="32" style="v"/>Pastaj mbreti David tha: "Thirrmëni priftin Tsadok, profetin Nathan dhe Benajahun, birin e Jehojadit". Ata erdhën në prani të mbretit.</para>
  <para style="p"><verse number="33" style="v"/>Mbreti u tha atyre: "Merrni me vete shërbëtorët e zotit tuaj, e hipeni birin tim Salomon mbi mushkën time dhe e zbrisni në Gihon.</para>
  <para style="p"><verse number="34" style="v"/>Atje prifti Tsadok dhe profeti Nathan ta vajosin mbret të Izraelit. Pastaj i bini borisë dhe thoni: "Rroftë mbreti Salomon!".</para>
  <para style="p"><verse number="35" style="v"/>Do të shkoni, pra, pas tij dhe ai do të vijë të ulet mbi fronin tim dhe do të mbretërojë në vendin tim, sepse e kam bërë princ të Izraelit dhe të Judës".</para>
  <para style="p"><verse number="36" style="v"/>Benajahu, bir i Jehojadit, iu përgjigj mbretit duke thënë: "Amen! Kjo është edhe dëshira e Zotit, Perëndisë së mbretit zotit tim!</para>
  <para style="p"><verse number="37" style="v"/>Ashtu si ka qenë Zoti me mbretin, zotin tim, kështu qoftë me Salomonin dhe e bëftë fronin tim më të madh se froni i mbretit David, i zotit tim!".</para>
  <para style="p"><verse number="38" style="v"/>Atëherë prifti Tsadok, profeti Nathan, Benajahu, bir i Jehojadit, kerethenjtë dhe pelethenjtë, dolën e hipën Salomonin mbi mushkën e mbretit David dhe e çuan në Gihon.</para>
  <para style="p"><verse number="39" style="v"/>Prifti Tsadok mori bririn e vajit nga tabernakulli dhe vajosi Salomonin. Pastaj i ranë borisë dhe tërë populli tha: "Rroftë mbreti Salomon!".</para>
  <para style="p"><verse number="40" style="v"/>Pastaj tërë populli shkoi pas tij, duke u rënë fyejve dhe duke ndjerë një gëzim të madh aq sa toka dukej se po çohej nga brohoritjet e tyre.</para>
  <para style="p"><verse number="41" style="v"/>Adonijahu dhe tërë të ftuarit e tij, ndërsa po mbaronin së ngrëni, dëgjuan zhurmë; dhe kur Joabi dëgjoi zërin e borisë, ai tha: "Ç'është kjo zhurmë e madhe që vjen nga qyteti?".</para>
  <para style="p"><verse number="42" style="v"/>Ndërsa vazhdonte të fliste, ja që arriti Jonathani, bir i priftit Abiathar. Adonijahu i tha: "Hyr, ti je një trim dhe me siguri sjell lajme të mira".</para>
  <para style="p"><verse number="43" style="v"/>Jonathani iu përgjigj Adonijahut dhe tha: "Aspak! Mbret Davidi, zoti ynë, bëri mbret Salomonin.</para>
  <para style="p"><verse number="44" style="v"/>Ai nisi me të priftin Tsadok, profetin Nathan, Benajahun, birin e Jehojadës, kerethenjtë dhe pelethenjtë, që e hipën mbi mushkën e mbretit.</para>
  <para style="p"><verse number="45" style="v"/>Kështu prifti Tsadok dhe profeti Nathan e vajosën mbret në Gibon, dhe që andej janë nisur të gjithë tërë gëzim dhe tërë qyteti po zien. Kjo është zhurma që keni dëgjuar.</para>
  <para style="p"><verse number="46" style="v"/>Përveç kësaj Salomoni është ulur në fronin e mbretërisë.</para>
  <para style="p"><verse number="47" style="v"/>Dhe shërbëtorët e mbretit kanë vajtur të urojnë mbretin David, zotërinë tonë, duke thënë: "Perëndia yt e bëftë emrin e Salomonit më të lavdishëm se yti dhe e bëftë fronin e tij më të madh se yti!". Pastaj mbreti ra përmbys mbi shtrat,</para>
  <para style="p"><verse number="48" style="v"/>dhe tha gjithashtu: "Qoftë i bekuar Zoti, Perëndia i Izraelit, që sot uli një njeri mbi fronin tim, duke u lejuar syve të mi ta shikojnë"".</para>
  <para style="p"><verse number="49" style="v"/>Atëherë tërë të ftuarve të Adonijahut u hyri tmerri, ata u ngritën dhe ikën secili në rrugën e tij.</para>
  <para style="p"><verse number="50" style="v"/>Adonijahu, duke pasur frikë nga Salomoni, u ngrit dhe shkoi të kapet në brirët e altarit.</para>
  <para style="p"><verse number="51" style="v"/>Këtë ia thanë Salomonit: "Ja, Adonijahu ka frikë nga mbreti Salomon dhe është kapur te brirët e altarit, duke thënë: "Mbreti Salomon të më betohet sot që nuk do ta bëjë të vdesë nga shpata shërbëtorin e tij"".</para>
  <para style="p"><verse number="52" style="v"/>Salomoni u përgjigj: "Në qoftë se tregohet njeri i drejtë, nuk do t'i bjerë në tokë as edhe një fije floku, por në rast se tek ai gjendet ndonjë ligësi, ai ka për të vdekur".</para>
  <para style="p"><verse number="53" style="v"/>Kështu mbreti Salomon dërgoi njerëz ta zbrisnin nga altari. Ai erdhi pastaj të bjerë përmbys përpara mbretit Salomon dhe ky i tha: "Shko në shtëpinë tënde".</para>
  <chapter number="2" style="c"/>
  <para style="p"><verse number="1" style="v"/>Duke iu afruar Davidit dita e vdekjes, ai urdhëroi të birin Salomon, duke i thënë:</para>
  <para style="p"><verse number="2" style="v"/>"Unë jam duke shkuar atje ku shkojnë tërë banorët e tokës; prandaj tregohu i fortë dhe sillu si burrë!</para>
  <para style="p"><verse number="3" style="v"/>Respekto urdhrat e Zotit, Perëndisë tënd, duke ecur në rrugët e tij, duke zbatuar në praktikë statutet e tij, urdhërimet e tij, dekretet e tij dhe porositë e tij, ashtu siç është shkruar në ligjin e Moisiut, me qëllim që ti t'ia dalësh mbanë në të gjitha gjërat që do të bësh dhe nga çdo anë që të kthehesh,</para>
  <para style="p"><verse number="4" style="v"/>dhe me qëllim që Zoti ta plotësojë premtimin që më ka bërë kur tha: "Në qoftë se bijtë e tu do të kujdesen për të ecur para meje me të vërtetë me gjithë zemër e me gjithë shpirt, nuk do të mungojë kurrë dikush mbi fronin e Izraelit".</para>
  <para style="p"><verse number="5" style="v"/>Edhe ti e di ç'më ka bërë mua Joabi, bir i Tserujahut, dhe ç'u ka bërë dy krerëve të ushtrive të Izraelit, Abnerit, birit të Nerit, dhe Amas, birit të Jetherit, që ai i vrau; në kohë paqeje ka derdhur gjak lufte dhe ka njollosur me gjak lufte brezin që mbante në mes dhe sandalet që mbante në këmbë.</para>
  <para style="p"><verse number="6" style="v"/>Vepro, pra me urti dhe mos lejo që flokët e tij të bardha të zbresin në paqe në Sheol.</para>
  <para style="p"><verse number="7" style="v"/>Por trego mirësi me bijtë e galaaditit Barzilai dhe ata të jenë ndër ata që hanë në tryezën tënde, sepse me një mirësi të njëllojtë ata erdhën tek unë kur po ikja me vrap para Absalomit, vëllait tënd.</para>
  <para style="p"><verse number="8" style="v"/>Ja, pranë teje është edhe Shimei, bir i beniaminitit Gera, nga Bahurimi. Ai shqiptoi një mallkim të tmerrshëm ditën që shkoja në Mahanaim, por pastaj zbriti të më takojë në Jordan dhe unë iu betova në emër të Zotit: "Nuk do të bëj të vdesësh nga shpata".</para>
  <para style="p"><verse number="9" style="v"/>Tani, pra, mos e lër të pandëshkuar, sepse ti je njeri i urtë dhe di atë që duhet të bësh. Bëj që flokët e tij të bardha të zbresin të lyera me gjak në Sheol".</para>
  <para style="p"><verse number="10" style="v"/>Kështu Davidin e zuri gjumi me etërit e tij dhe u varros në qytetin e Davidit.</para>
  <para style="p"><verse number="11" style="v"/>Davidi mbretëroi mbi Izrael dyzet vjet, shtatë vjet në Hebron dhe tridhjetë e tre vjet në Jeruzalem.</para>
  <para style="p"><verse number="12" style="v"/>Pastaj Salomoni u ul mbi fronin e Davidit, atit të tij, dhe mbretëria e tij u vendos në mënyrë të qëndrueshme.</para>
  <para style="p"><verse number="13" style="v"/>Adonijahu, bir i Hagithit, shkoi te Bath-Sheba, nëna e Salomonit. Kjo i tha: "A vjen me qëllime paqësore?". Ai u përgjigj: "Po, paqësore".</para>
  <para style="p"><verse number="14" style="v"/>Pastaj shtoi: "Kam diçka për të të thënë". Ajo u përgjigj: "Thuaje, pra".</para>
  <para style="p"><verse number="15" style="v"/>Kështu ai tha: "Ti e di që mbretëria më takonte mua dhe që tërë Izraeli priste që unë të mbretëroja. Por mbretëria m'u hoq dhe kaloi në duart e vëllait tim, sepse atij ia dha Zoti.</para>
  <para style="p"><verse number="16" style="v"/>Tani do të të bëj një kërkesë, mos ma hidh poshtë". Ajo u përgjigj: "Thuaje, pra".</para>
  <para style="p"><verse number="17" style="v"/>Atëherë ai tha: "Të lutem, thuaji mbretit Salomon, i cili nuk të refuzon asgjë, që të më japë për grua shunamiten Abishag".</para>
  <para style="p"><verse number="18" style="v"/>Bath-Sheba iu përgjigj: "Mirë! Do t'i flas mbretit në favorin tënd".</para>
  <para style="p"><verse number="19" style="v"/>Bath-Sheba shkoi, pra, te mbreti Salomon për t'i folur në favor të Adonijahut. Mbreti u ngrit për t'i dalë përpara, u përul përpara saj, pastaj u ul në fronin e tij dhe urdhëroi që të vinin një fron tjetër për nënën e mbretit, dhe ajo u ul në të djathtë të tij.</para>
  <para style="p"><verse number="20" style="v"/>Ajo tha: "Kam një kërkesë të vogël, mos ma refuzo". Mbreti iu përgjigj: "Bëje, pra, kërkesën tënde, o nëna ime; unë nuk do ta refuzoj".</para>
  <para style="p"><verse number="21" style="v"/>Atëherë ajo i tha: "Shunamitja Abishag t'i jepet si grua vëllait tënd Adonijah".</para>
  <para style="p"><verse number="22" style="v"/>Mbreti Salomon iu përgjigj nënës së tij, duke i thënë: "Pse kërkon shunamiten Abishag për Adonijahun? Kërko për të edhe mbretërinë, sepse ai është vëllai im madhor; kërkoje për të, për priftin Abiathar dhe për Joabin, birin e Tserujahut!".</para>
  <para style="p"><verse number="23" style="v"/>Atëherë mbreti Salomon u betua në emër të Zotit, duke thënë: "Perëndia ma bëftë këtë edhe më keq në rast se Adonijahu nuk e ka thënë këtë fjalë duke vënë në rrezik jetën e tij!</para>
  <para style="p"><verse number="24" style="v"/>Prandaj, tani, ashtu siç është e vërtetë që rron Zoti, i cili më ka caktuar, ka vendosur të ulem në fronin e atit tim David dhe më ka themeluar një shtëpi ashtu siç kishte premtuar, sot Adonijahu do të ekzekutohet!".</para>
  <para style="p"><verse number="25" style="v"/>Kështu mbreti Salomon dërgoi Benajahun, birin e Jehojadit, që u hodh mbi Adonijahun dhe ky vdiq.</para>
  <para style="p"><verse number="26" style="v"/>Pastaj mbreti i tha priftit Abiathar: "Shko në Anathoth në arat e tua, sepse ti meriton vdekjen; por unë nuk do të të bëj që të vdesësh sot, sepse ke i çuar arkën e Perëndisë, Zotit, përpara atit</para>
  <para style="p"><verse number="27" style="v"/>Kështu Salomoni largoi Abiatharin nga funksioni i priftit të Zotit me qëllim që të shkonte në vend fjala që Zoti kishte shqiptuar lidhur me shtëpinë e Elit në Shiloh.</para>
  <para style="p"><verse number="28" style="v"/>Ndërkaq lajmi i kishte vajtur Joabit, sepse Joabi kishte ndjekur Adonijahun por nuk kishte ndjekur Absalomin. Prandaj ai u strehua në tabernakullin e Zotit dhe u kap pas brirëve të altarit.</para>
  <para style="p"><verse number="29" style="v"/>Pastaj i thanë mbretit Salomon: "Joabi është strehuar në tabernakullin e Zotit dhe ndodhet pranë altarit". Atëherë Salomoni dërgoi Benajahun, birin e Jehojadit, duke i thënë: "Shko, godite!".</para>
  <para style="p"><verse number="30" style="v"/>Kështu Benajahu hyri në tabernakullin e Zotit dhe i tha Joabit: "Dil jashtë!". Ai u përgjigj: "Jo, dua të vdes këtu!". Benajahu ia njoftoi ngjarjen mbretit, duke thënë: "Kështu foli Joabi dhe kështu m'u përgjigj".</para>
  <para style="p"><verse number="31" style="v"/>Atëherë mbreti tha: "Bëj ashtu si të ka thënë ai: godite dhe varrose; kështu do të largosh prej meje dhe prej shtëpisë së atit tim gjakun që Joabi derdhi pa shkak.</para>
  <para style="p"><verse number="32" style="v"/>Kështu Zoti do të hedhë mbi kokën e tij gjakun që ka derdhur, duke goditur dy njerëzit më të mirë dhe më të drejtë se ai dhe që i vrau me shpatë, pa dijeninë e atit tim David; është fjala për Abnerin, birin e Nerit, komandant i ushtrisë së Izraelit, dhe për Amasan, birin e Jetherit, komandant i ushtrisë së Judës.</para>
  <para style="p"><verse number="33" style="v"/>Gjaku i tyre do të bjerë mbi kokën e Joabit dhe mbi kokën e pasardhësve të tij përjetë, por do të ketë paqe për gjithmonë nga ana e Zotit për Davidin, për pasardhësit e tij, për shtëpinë e tij dhe për fronin e tij".</para>
  <para style="p"><verse number="34" style="v"/>Atëherë Benajahu, bir i Jehojadit, shkoi, e goditi dhe e vrau: dhe Joabi u varros në shtëpinë e tij, në shkretëtirë.</para>
  <para style="p"><verse number="35" style="v"/>Në vend të tij mbreti caktoi si komandant të ushtrisë Benajahun, birin e Jehojadit, dhe vuri priftin Tsadok në vend të Abiatharit.</para>
  <para style="p"><verse number="36" style="v"/>Pastaj mbreti dërgoi të thërrasin Shimein dhe i tha: "Ndërto një shtëpi në Jeruzalem dhe atje do të banosh, nuk do të dalësh më për të shkuar andej e këtej.</para>
  <para style="p"><verse number="37" style="v"/>Ditën që ke për të dalë dhe ke për të kaluar përruan Kidron, dije me siguri që ke për të vdekur; gjaku yt do të bjerë mbi kokën tënde".</para>
  <para style="p"><verse number="38" style="v"/>Shimei iu përgjigj kështu mbretit: "Mirë; shërbëtori yt do të bëjë ashtu si ka thënë mbreti, zotëria im. Kështu Shimei qëndroi në Jeruzalem për një kohë të gjatë.</para>
  <para style="p"><verse number="39" style="v"/>Por pas tre vjetëve ndodhi që dy shërbëtorë të Shimeit ikën pranë Akishit, birit të Makaahut, mbretit të Gathit. Këtë gjë ia njoftuan Shimeit dhe i thanë: "Ja, shërbëtorët e tu janë në Gath".</para>
  <para style="p"><verse number="40" style="v"/>Atëherë Shimei u ngrit, shaloi gomarin e tij dhe shkoi në Gath për të kërkuar shërbëtorët e tij; Shimei shkoi atje dhe i ktheu shërbëtorët e tij nga Gathi.</para>
  <para style="p"><verse number="41" style="v"/>Salomonit i thanë që Shimei kishte vajtur nga Jeruzalemi në Gath dhe se qe kthyer.</para>
  <para style="p"><verse number="42" style="v"/>Atëherë mbreti dërgoi e thirri Shimein dhe i tha: "A nuk të vura të betoheshe në emër të Zotit dhe të kisha paralajmëruar solemnisht, duke të thënë: "Dije me siguri që ditën që do të dalësh andej këtej, ke për të vdekur". Dhe ti m'u përgjigje: "Fjala që dëgjova më shkon mbarë".</para>
  <para style="p"><verse number="43" style="v"/>Pse, pra, nuk e respektove betimin që i bëre Zotit dhe urdhrin që të kishte dhënë?".</para>
  <para style="p"><verse number="44" style="v"/>Mbreti i tha gjithashtu Shimeit: "Ti e di gjithë të keqen që i ke bërë Davidit, atit tim, dhe zemra jote është e ndërgjegjshme për këtë, prandaj Zoti do të bëjë që të bjerë mbi kokën tënde ligësia jote,</para>
  <para style="p"><verse number="45" style="v"/>por mbreti Salomon ka për të qenë i bekuar dhe froni i Davidit do të jetë i qëndrueshëm përpara Zotit përjetë".</para>
  <para style="p"><verse number="46" style="v"/>Pastaj mbreti i dha urdhër Benajahut, birit të Jehojadit, që doli e goditi Shimein dhe ky vdiq. Kështu mbeti e patundur mbretëria në duart e Salomonit.</para>
  <chapter number="3" style="c"/>
  <para style="p"><verse number="1" style="v"/>Pastaj Salomoni bëri krushqi me Faraonin, mbretin e Egjiptit. U martua me të bijën e Faraonit dhe e çoi në qytetin e Davidit, derisa të mbaronte së ndërtuari shtëpinë e tij, shtëpinë e Zotit dhe muret rrethuese të Jeruzalemit.</para>
  <para style="p"><verse number="2" style="v"/>Populli ofronte flijime në vendet e larta, sepse deri në atë ditë nuk ishte ndërtuar akoma një tempull në emër të Zotit.</para>
  <para style="p"><verse number="3" style="v"/>Salomoni e donte Zotin dhe respektonte statutet e Davidit, atit të tij; megjithatë ofronte flijime dhe digjte temjan në vendet e larta.</para>
  <para style="p"><verse number="4" style="v"/>Mbreti shkoi në Gabaon për të ofruar flijime, sepse ky ishte vendi i lartë më i rëndësishëm; dhe mbi këtë altar Salomoni ofroi një mijë holokauste.</para>
  <para style="p"><verse number="5" style="v"/>Në Gabaon, Zoti i doli në ëndërr natën Salomonit. Perëndia i tha: "Kërko ç'të duash dhe unë do ta jap".</para>
  <para style="p"><verse number="6" style="v"/>Salomoni u përgjigj: "Ti ke treguar një dashamirësi të madhe ndaj shërbëtorit tënd David, atit tim, sepse ai ecte para teje me besnikëri, me drejtësi dhe me zemër të pastër ndaj teje; ti ke vazhduar të shfaqësh ndaj tij këtë dashamirësi të madhe dhe i ke dhënë një bir që të ulet mbi fronin e tij, siç po ndodh sot.</para>
  <para style="p"><verse number="7" style="v"/>Tani, o Zot, Perëndia im, ti ke bërë të mbretërojë shërbëtori yt në vend të Davidit, atit tim, por unë jam veçse një fëmijë dhe nuk di si të sillem.</para>
  <para style="p"><verse number="8" style="v"/>Përveç kësaj shërbëtori yt është në mes të popullit që ti ke zgjedhur, një popull i madh, tepër i shumtë për t'u numëruar dhe llogaritur.</para>
  <para style="p"><verse number="9" style="v"/>Jepi, pra, shërbëtorit tënd një zemër të zgjuar, në mënyrë që të administrojë drejtësinë për popullin tënd dhe të dallojë të mirën nga e keqja. Kush në fakt mund të administrojë drejtësinë për popullin tënd kaq të madh?".</para>
  <para style="p"><verse number="10" style="v"/>I pëlqeu Perëndisë që Salomoni bëri këtë kërkesë.</para>
  <para style="p"><verse number="11" style="v"/>Atëherë Perëndia i tha: "Me qenë se kërkove këtë dhe nuk kërkove për vete as jetë të gjatë, as pasuri, as vdekjen e armiqve të tu, por ke kërkuar zgjuarsi për të kuptuar atë që është e drejtë,</para>
  <para style="p"><verse number="12" style="v"/>ja, unë po bëj atë që ti ke kërkuar: po të jap një zemër të urtë dhe të zgjuar, sa nuk ka pasur asnjëri para teje dhe nuk ka për të dalë askush si ti mbas teje.</para>
  <para style="p"><verse number="13" style="v"/>Po të jap edhe atë që nuk ke kërkuar: pasuri dhe lavdi, kështu që midis mbretërve nuk do të ketë asnjë si ti, për të gjitha ditët e jetës sate.</para>
  <para style="p"><verse number="14" style="v"/>Në rast se ti ecën në rrugët e mia duke iu bindur statutet dhe urdhërimet e mia, ashtu si bëri Davidi, ati yt, unë kam për t'i zgjatur ditët e tua".</para>
  <para style="p"><verse number="15" style="v"/>Salomoni u zgjua, dhe ja, ishte në ëndërr. Atëherë ai u kthye në Jeruzalem, u paraqit para arkës së besëlidhjes të Zotit, ofroi holokauste dhe flijime falënderimi, dhe shtroi një banket për të tërë shërbëtorët e tij.</para>
  <para style="p"><verse number="16" style="v"/>Pastaj erdhën te mbreti dy prostituta dhe u paraqitën para tij.</para>
  <para style="p"><verse number="17" style="v"/>Një nga të dy gratë tha: "O imzot, kjo grua dhe unë banojmë në të njëjtën shtëpi; unë linda kur ajo ishte akoma në shtëpi.</para>
  <para style="p"><verse number="18" style="v"/>Tri ditë pasi linda unë, lindi edhe kjo grua; dhe nuk kishte njeri tjetër në shtëpi përveç ne të dyjave.</para>
  <para style="p"><verse number="19" style="v"/>Djali i kësaj gruaje vdiq natën, sepse ajo kishte rënë në shtrat sipër tij.</para>
  <para style="p"><verse number="20" style="v"/>Atëherë ajo u ngrit në mes të natës, mori djalin tim nga krahu im, ndërsa shërbëtorja jote po flinte, dhe e vuri mbi gjirin e saj, dhe mbi gjirin tim vendosi djalin e saj të vdekur.</para>
  <para style="p"><verse number="21" style="v"/>Kur në mëngjes u ngrita për t'i dhënë gji djalit tim, pashë që kishte vdekur; por kur e këqyra me kujdes në mëngjes, pashë që nuk ishte djali që kisha lindur".</para>
  <para style="p"><verse number="22" style="v"/>Atëherë gruaja tjetër tha: "Nuk është e vërtetë; djali im është ai që jeton, dhe yti është ai i vdekur". Por e para nguli këmbë: "Nuk është e vërtetë; yt bir është ai vdekur dhe imi është ai i gjallë". Kështu grindeshin përpara mbretit.</para>
  <para style="p"><verse number="23" style="v"/>Atëherë mbreti tha: "Njëra thotë: "Ai i gjallë është djali im dhe ai i vdekur është yti". Dhe tjetra thotë: "Nuk është e vërtetë; ai i vdekur është djali yt dhe ai i gjallë është imi"".</para>
  <para style="p"><verse number="24" style="v"/>Atëherë mbreti urdhëroi: "Më sillni një shpatë!". Kështu sollën një shpatë para mbretit.</para>
  <para style="p"><verse number="25" style="v"/>Pastaj mbreti urdhëroi: "Ndajeni fëmijën e gjallë në dy pjesë dhe jepini gjysmën njërës dhe gjysmën tjetrës".</para>
  <para style="p"><verse number="26" style="v"/>Atëherë gruaja e fëmijës së gjallë, që e donte shumë fëmijën e vet, i tha mbretit: "Imzot, jepjani asaj fëmijën e gjallë, por mos e vrisni". Tjetra përkundrazi thoshte: "Të mos jetë as imi, as yti; por ndaheni!".</para>
  <para style="p"><verse number="27" style="v"/>Atëherë mbreti u përgjigj duke thënë: "Jepini së parës fëmijën e gjallë dhe mos e vrisni, sepse ajo është nëna e fëmijës".</para>
  <para style="p"><verse number="28" style="v"/>Tërë Izraeli e mësoi vendimin që u dha nga mbreti dhe patën frikë nga mbreti sepse shihnin që dituria e Perëndisë ishte tek ai për të ushtruar drejtësinë.</para>
  <chapter number="4" style="c"/>
  <para style="p"><verse number="1" style="v"/>Mbreti Salomon mbretëronte mbi tërë Izraelin.</para>
  <para style="p"><verse number="2" style="v"/>Këta ishin funksionarët e tij të lartë: Azariahu, bir i priftit Tsadok,</para>
  <para style="p"><verse number="3" style="v"/>Elihorefi dhe Ahijahu, bij të Shishas, ishin sekretarë; Jozafati, bir i Ahiludit, ishte arkivist;</para>
  <para style="p"><verse number="4" style="v"/>Benajahu, bir i Jehojadit, ishte komandant i ushtrisë; Tsadoku dhe Abiathari ishin priftërinjtë;</para>
  <para style="p"><verse number="5" style="v"/>Azariahu, bir i Nathanit, ishte kryetar i prefektëve; Zabudi, bir i Nathanit, ishte prift dhe këshilltar personal i mbretit.</para>
  <para style="p"><verse number="6" style="v"/>Ahishari ishte kryekujdestar dhe Adinorami, bir i Abdas, ishte caktuar për haraçet.</para>
  <para style="p"><verse number="7" style="v"/>Salomoni kishte dymbëdhjetë prefektë në të gjithë Izraelin, të cilët kujdeseshin për mbajtjen e mbretit dhe të shtëpisë së tij; secili prej tyre ishte ngarkuar për tu kujdesur për një muaj në vit.</para>
  <para style="p"><verse number="8" style="v"/>Këto janë emrat e tyre: Ben-Hur në krahinën malore të Efraimit;</para>
  <para style="p"><verse number="9" style="v"/>Ben-Dekjer në Makats, Shaalbim, Beth-Shemesh dhe Elon të Beth-Hananit;</para>
  <para style="p"><verse number="10" style="v"/>Ben-Hesed në Aruboth; Sokothi dhe tërë vendi i Heferit ishin pronë e tij;</para>
  <para style="p"><verse number="11" style="v"/>Ben-Abinabadi, në gjithë krahinën e Dorit; Tafatha, bijë e Salomonit, ishte gruaja e tij;</para>
  <para style="p"><verse number="12" style="v"/>Baana, bir i Ahiludit, kishte Taanakun, Megidon dhe tërë Beth-Shenin, që është pranë Tsarethanit, poshtë Jezreelit, dhe që shtrihet nga Beth-Sheani deri në Abel-Meholahu dhe matanë Jokneamit.</para>
  <para style="p"><verse number="13" style="v"/>Ben-Geber, në Ramoth të Galaadit, kishte fshatrat e Jairit, birit të Manasit, në Galaad, si edhe Argobin në Bashan, gjashtëdhjetë qytete të mëdha me mure dhe shule prej bronzi;</para>
  <para style="p"><verse number="14" style="v"/>Ahinadabi, bir i Idos, në Mahanaim;</para>
  <para style="p"><verse number="15" style="v"/>Ahimaatsi, në Neftali; edhe ai kishte për grua Basmethin, një nga bijat e Salomonit;</para>
  <para style="p"><verse number="16" style="v"/>Banahun, bir i Hushait, në Asher dhe në Aloth;</para>
  <para style="p"><verse number="17" style="v"/>Jozafati, bir i Parnahut, në Isakar;</para>
  <para style="p"><verse number="18" style="v"/>Shimei, bir i Elahut, në Beniamin;</para>
  <para style="p"><verse number="19" style="v"/>Geberi, bir i Urit, në vendin e Galaadit, në vendin e Sihonit, mbretit të amorenjve, dhe të Ogut, mbretit të Bashanit; ai ishte i vetmi prefekt që ishte në vend.</para>
  <para style="p"><verse number="20" style="v"/>Juda dhe Izraeli ishin të shumtë si rëra që është në bregun e detit. Ata hanin dhe pinin me gaz.</para>
  <para style="p"><verse number="21" style="v"/>Kështu Salomoni sundonte mbi gjithë mbretërinë nga Lumi deri në vendin e filistenjve dhe në kufijtë e Egjiptit. Këta i sillnin haraçe dhe i shërbyen tërë ditët e jetës së tij.</para>
  <para style="p"><verse number="22" style="v"/>Furnizimi ditor i ushqimeve për Salomonin përbëhej nga tridhjetë kore lule dielli dhe gjashtëdhjetë kore mielli të zakonshëm,</para>
  <para style="p"><verse number="23" style="v"/>dhjetë qe të majmë, njëzet qe të kullotës dhe njëqind dele pa llogaritur drerët, gazelat, kaprojtë dhe shpendët e majmë.</para>
  <para style="p"><verse number="24" style="v"/>Ai sundonte gjithë vendin nga kjo anë e Lumit, nga Tifsahu deri në Gaza, mbi tërë mbretërit nga kjo anë e Lumit, dhe jetonte në paqe me të gjithë shtetet kufitare që ishin rreth e qark.</para>
  <para style="p"><verse number="25" style="v"/>Juda dhe Izraeli, nga Dani deri në Beer-Sheba, jetuan të sigurt, secili nën pjergullën dhe fikun e tij, tërë kohën që mbretëroi Salomoni.</para>
  <para style="p"><verse number="26" style="v"/>Salomoni kishte gjithashtu dyzet mijë stalla kuajsh për qerret e tij dhe dymbëdhjetë mijë kalorës.</para>
  <para style="p"><verse number="27" style="v"/>Këta prefektë, secili në muajin e tij, merreshin me mbajtjen e mbretit Salomon dhe të gjithë atyre që pranoheshin në tryezën e tij; dhe nuk linin t'u mungonte asgjë.</para>
  <para style="p"><verse number="28" style="v"/>Sillnin edhe elbin dhe kashtën për kuajt dhe mushkat në vendin e duhur, secili sipas urdhrave që kishte marrë.</para>
  <para style="p"><verse number="29" style="v"/>Perëndia i dha Salomonit dituri, zgjuarsi të madhe dhe një mendje të hollë si rëra që është në bregun e detit.</para>
  <para style="p"><verse number="30" style="v"/>Dhe dituria e Salomonit ia kaloi diturisë të të gjithë bijve të Lindjes dhe tërë diturisë të egjiptasve.</para>
  <para style="p"><verse number="31" style="v"/>Ai ishte më i ditur se çdo njeri tjetër: më tepër se ezrahiti Ethan; më tepër se Hemani, se Kakoli dhe se Darda, bijtë e Maholit; dhe fama e tij u përhap në të gjitha kombet e afërta.</para>
  <para style="p"><verse number="32" style="v"/>Shqiptoi tre mijë proverba dhe kantikët e tij qenë një mijë e pesëqind.</para>
  <para style="p"><verse number="33" style="v"/>Foli edhe për drurët, nga cedri i Libanit deri tek hisopi që mbin nga muri; foli gjithashtu për kafshët, për zogjtë, për rrëshqanorët dhe për peshqit.</para>
  <para style="p"><verse number="34" style="v"/>Nga të gjithë popujt vinin njerëz për të dëgjuar diturinë e Salomonit; ata ishin të dërguar nga tërë mbretërit e dheut që kishin dëgjuar të flitej për diturinë e tij.</para>
  <chapter number="5" style="c"/>
  <para style="p"><verse number="1" style="v"/>Kur Hirami, mbret i Tiros, mësoi që Salomoni ishte vajosur mbret në vend të atit të tij, dërgoi shërbëtorët e tij, sepse Hirami kishte qenë gjithnjë mik i Davidit.</para>
  <para style="p"><verse number="2" style="v"/>Atëherë Salomoni dërgoi t'i thotë Hiramit:</para>
  <para style="p"><verse number="3" style="v"/>"Ti e di që ati im David nuk ka mundur të ndërtojë një tempull në emër të Zotit, Perëndisë së tij, për shkak të luftërave të ndërmarra nga çdo anë kundër tij, derisa Zoti i vuri armiqtë e tij nën shputën e këmbëve të tij.</para>
  <para style="p"><verse number="4" style="v"/>Por tani Zoti, Perëndia im, më ka dhënë paqe rreth e qark; dhe nuk kam më kundërshtarë, as ndonjë fatkeqësi.</para>
  <para style="p"><verse number="5" style="v"/>Prandaj tani kam ndërmend të ndërtoj një tempull në emër të Zotit, Perëndisë tim, sipas premtimit që i bëri Zoti atit tim David, kur i tha: "Yt bir, që unë do të vendos mbi fronin tënd, ka për të qenë ai që do të ndërtojë një tempull në emrin tim".</para>
  <para style="p"><verse number="6" style="v"/>Jep urdhër, pra, që të priten për mua cedrat e Libanit. Shërbëtorët e mi do të punojnë me shërbëtorët e tu, dhe si pagë unë do t'u jap shërbëtorëve të tu tërë ato që do të më kërkosh ti. Ti e di mirë që ndër ne nuk ka njeri që di t'i presë drurët si ata të Sidonit".</para>
  <para style="p"><verse number="7" style="v"/>Kur Hirami i dëgjoi fjalët e Salomonit, u gëzua së tepërmi dhe tha: "Qoftë i bekuar sot Zoti, që i ka dhënë Davidit një bir të urtë për të mbretëruar mbi këtë popull të madh".</para>
  <para style="p"><verse number="8" style="v"/>Pastaj Hirami dërgoi t'i thotë Salomonit: "E shqyrtova me kujdes mesazhin që më çove. Unë do të bëj të gjitha ato që dëshiron ti lidhur me lëndën e cedrit dhe të qiparisit.</para>
  <para style="p"><verse number="9" style="v"/>Shërbëtorët e mi do t'i sjellin nga Libani deri në det dhe do t'i transportojnë që andej me trap deri në vendin që ti do të më tregosh; pastaj do t'i shkarkojnë atje dhe ti do t'i çosh tutje. Si shpërblim, ti do të plotësosh dëshirën time, duke furnizuar me ushqime shtëpinë time".</para>
  <para style="p"><verse number="10" style="v"/>Kështu Hirami e furnizoi Salomonin me tërë lëndën e cedrit dhe të qiparisit që ai kishte nevojë.</para>
  <para style="p"><verse number="11" style="v"/>Salomoni nga ana e tij e furnizoi Hiramin me njëzet mijë kore gruri për të mbajtur shtëpinë e tij dhe njëzet kore vaj të pastër ulliri; Salomoni i jepte Hiramit çdo vit tërë këto gjëra.</para>
  <para style="p"><verse number="12" style="v"/>Zoti i dha dituri Salomonit, ashtu siç ia kishte premtuar; kështu mbretëroi paqja midis Hiramit dhe Salomonit, dhe të dy bënë aleancë.</para>
  <para style="p"><verse number="13" style="v"/>Mbreti Salomon rekrutoi njerëz për punë të detyruar në tërë Izraelin, dhe ata që u caktuan për punë të detyruar ishin tridhjetë mijë njerëz.</para>
  <para style="p"><verse number="14" style="v"/>I dërgonte me turne në Liban nga dhjetë mijë në muaj; kalonin një muaj në Liban dhe dy muaj në shtëpitë e tyre; Adonirami ishte drejtuesi i punimeve të detyruara.</para>
  <para style="p"><verse number="15" style="v"/>Salomoni kishte gjithashtu shtatëdhjetë mijë njerëz që transportonin ngarkesa dhe tetëdhjetë mijë gurgdhendës në male,</para>
  <para style="p"><verse number="16" style="v"/>pa llogaritur tremijë e treqind përgjegjës të caktuar nga Salomoni për veprimtaritë e ndryshme dhe për të mbikëqyrur personat e caktuar në punimet.</para>
  <para style="p"><verse number="17" style="v"/>Mbreti urdhëroi të nxirreshin gurë të mëdhenj, gurë me vlerë dhe gurë katërkëndësh për të bërë themelet e tempullit.</para>
  <para style="p"><verse number="18" style="v"/>Kështu punëtorët e Salomonit dhe punëtorët e Hiramit dhe giblenjtë nxorën gurët, dhe përgatitën lëndën e drurit dhe gurët për ndërtimin e tempullit.</para>
  <chapter number="6" style="c"/>
  <para style="p"><verse number="1" style="v"/>Në vitin katërqind e tetëdhjetë mbas daljes së bijve të Izraelit nga vendi i Egjiptit, në vitin e katërt të mbretërimit të tij mbi Izrael, në muajin e zivit, që është muaji i dytë, Salomoni filloi të ndërtojë shtëpinë e Zotit.</para>
  <para style="p"><verse number="2" style="v"/>Tempulli që ndërtoi mbreti Salomon për Zotin ishte gjashtëdhjetë kubitë i gjatë, njëzet i gjerë dhe tridhjetë i lartë.</para>
  <para style="p"><verse number="3" style="v"/>Portiku përpara tempullit ishte njëzet kubitë i gjatë, i barabartë, pra, me gjerësinë e tempullit, dhe gjerësia e tij shtrihej dhjetë kubitë nga fasada e tempullit.</para>
  <para style="p"><verse number="4" style="v"/>Në tempull vuri dritare me hekura.</para>
  <para style="p"><verse number="5" style="v"/>Pranë murit të tempullit ai ndërtoi dhoma që rrethonin tërë murin e tempullit, si vendin e shenjtë ashtu dhe vendin shumë të shenjtë; kështu ai bëri dhoma anësore rreth e qark.</para>
  <para style="p"><verse number="6" style="v"/>Dhomat e katit të parë ishin të gjera pesë kubitë, ato të katit të mesëm gjashtë kubitë dhe ato të katit të tretë shtatë kubitë; në fakt ai kishte ndërtuar dalje rreth e rrotull mureve të tempullit, në mënyrë që trarët e mbështetjes të mos futeshin në muret e tempullit.</para>
  <para style="p"><verse number="7" style="v"/>Për ndërtimin e tempullit u përdorën gurë që ishin latuar në gurore; kështu gjatë ndërtimit të tempullit nuk u dëgjua zhurma e çekiçit, e sëpatës ose e ndonjë vegle tjetër prej hekuri.</para>
  <para style="p"><verse number="8" style="v"/>Hyrja e katit të parë gjendej në krahun e djathtë të tempullit; kështu me anë të një shkalle në trajtë spirale hipje në katin e mesëm, dhe nga kati i mesëm në të tretin.</para>
  <para style="p"><verse number="9" style="v"/>Mbasi përfundoi ndërtimin e tempullit, Salomoni e mbuloi me trarë dhe me dërrasa cedri.</para>
  <para style="p"><verse number="10" style="v"/>Ndërtoi katet anësore me dhoma rreth e qark tempullit, secili i lartë pesë kubitë, dhe i lidhi me tempullin me trarë cedri.</para>
  <para style="p"><verse number="11" style="v"/>Fjala e Zotit iu drejtua Salomonit, duke i thënë:</para>
  <para style="p"><verse number="12" style="v"/>"Për këtë tempull që po më ndërton, në qoftë se ti u përmbahesh statuteve të mia, zbaton në praktikë dekretet e mia dhe u bind të gjitha urdhërimeve të mia duke ecur në to unë do të përmbush me ty premtimin që i dhashë Davidit, atit tënd:</para>
  <para style="p"><verse number="13" style="v"/>do të banoj në mes të bijve të Izraelit dhe nuk do ta braktis popullin tim të Izraelit".</para>
  <para style="p"><verse number="14" style="v"/>Kështu Salomoni ndërtoi tempullin dhe e përfundoi.</para>
  <para style="p"><verse number="15" style="v"/>Pastaj ndërtoi muret ndarës të tempullit me dërrasa të cedrit; dhe nga dyshemeja e tempullit deri në tavan e veshi nga brenda me dru; pastaj e mbuloi dyshemenë e tempullit me dërrasa qiparisi.</para>
  <para style="p"><verse number="16" style="v"/>Veshi gjithashtu me dërrasa cedri një hapësirë prej njëzet kubitësh në fund të tempullit, nga dyshemeja deri në tavan; dhe këtë hapësirë të brendshme e rezervoi si shenjtërore, si një vend shumë të shenjtë.</para>
  <para style="p"><verse number="17" style="v"/>Shtëpia, domethënë tempulli, përpara vendit shumë të shenjtë ishte e gjatë dyzet kubitë.</para>
  <para style="p"><verse number="18" style="v"/>Pjesa e brendshme e tempullit ishte prej cedri të gdhendur me sfera dhe me lule të çelura; çdo gjë ishte prej cedri dhe nuk dukej asnjë gur.</para>
  <para style="p"><verse number="19" style="v"/>Salomoni e përgatiti vendin shumë të shenjtë në pjesën e brendshme të tempullit, për të vënë aty arkën e besëlidhjes të Zotit.</para>
  <para style="p"><verse number="20" style="v"/>Vendi shumë i shenjtë ishte njëzet kubitë i gjatë, njëzet kubitë i gjerë dhe njëzet kubitë i lartë. Salomoni e veshi me ar të kulluar; dhe e veshi altarin me cedër.</para>
  <para style="p"><verse number="21" style="v"/>Kështu Salomoni e veshi pjesën e brendshme të tempullit me ar të kulluar, shtriu zinxhirë ari përpara vendit shumë të shenjtë dhe e veshi me ar.</para>
  <para style="p"><verse number="22" style="v"/>Veshi me ar tërë tempullin derisa mbaroi së ndërtuari dhe veshi me ar gjithashtu tërë altarin që i takonte vendit shumë të shenjtë.</para>
  <para style="p"><verse number="23" style="v"/>Në pjesën e brendshme të vendit shumë të shenjtë bëri dy kerubinë me dru ulliri, që ishin dhjetë kubitë të lartë.</para>
  <para style="p"><verse number="24" style="v"/>Krahu i një kerubini ishte pesë kubitë dhe tjetri ishte gjithashtu pesë kubitë; kishte, pra, dhjetë kubitë nga maja e një krahu deri te maja e tjetrit.</para>
  <para style="p"><verse number="25" style="v"/>Edhe kerubini tjetër ishte dhjetë kubitësh; të dy kerubinët kishin po ato përmasa dhe po atë formë.</para>
  <para style="p"><verse number="26" style="v"/>Lartësia e një kerubini ishte dhjetë kubitë po kështu edhe ajo e kerubinit tjetër.</para>
  <para style="p"><verse number="27" style="v"/>Salomoni i vendosi kerubinët në mes të vendit shumë të shenjtë. kerubinët i kishin krahët të hapur; krahu i të parit prekte njërin mur ndarës dhe krahu i të dytit prekte murin tjetër; krahët e tyre të brendshme takoheshin në mes të shtëpisë.</para>
  <para style="p"><verse number="28" style="v"/>Pastaj i veshi me ar kerubinët.</para>
  <para style="p"><verse number="29" style="v"/>Pastaj riprodhoi mbi të gjitha muret ndarës të tempullit, rreth e qark, figura në reliev kerubinësh, palma dhe lule të çelura, si brenda ashtu dhe jashtë.</para>
  <para style="p"><verse number="30" style="v"/>Pastaj veshi me ar dyshemenë e tempullit, si nga brenda ashtu dhe nga jashtë.</para>
  <para style="p"><verse number="31" style="v"/>Për të hyrë në vendin tepër të shenjtë bëri një portë me dy kanate me dru ulliri; arkitrau dhe shtalkat zinin një të katërtën e murit.</para>
  <para style="p"><verse number="32" style="v"/>Të dy kanatet ishin me dru ulliri. Mbi to gdhendi figura kerubinësh, palma dhe lulesh të çelura, i veshi me ar duke e shtrirë arin mbi kerubinët dhe mbi palmash.</para>
  <para style="p"><verse number="33" style="v"/>Për portën e tempullit bëri gjithashtu shtalka me dru ulliri, që zinin një të katërtën e gjerësisë së murit,</para>
  <para style="p"><verse number="34" style="v"/>dhe dy kanate me dru qiparisi; çdo kanat përbëhej nga dy pjesë që hapeshin dhe mbylleshin.</para>
  <para style="p"><verse number="35" style="v"/>Mbi to gdhendi kerubinë, palma dhe lule të çelura dhe i veshi me ar, që e shtriu me saktësi mbi skulpturat.</para>
  <para style="p"><verse number="36" style="v"/>Pastaj ndërtoi oborrin e brendshëm me tri radhë gurësh katërkëndësh dhe një radhë trarësh cedri.</para>
  <para style="p"><verse number="37" style="v"/>Vitin e katërt, në muajin e zivit, u hodhën themelet e shtëpisë të Zotit;</para>
  <para style="p"><verse number="38" style="v"/>vitin e njëmbëdhjetë, në muajin e bulit, që është muaji i tetë, tempulli u mbarua në të gjitha pjesët e tij, sipas vizatimeve të dhëna. Kështu Salomonit iu deshën shtatë vjet për ta ndërtuar.</para>
  <chapter number="7" style="c"/>
  <para style="p"><verse number="1" style="v"/>Por Salomonit iu deshën trembëdhjetë vjet për të ndërtuar shtëpinë e tij; kështu ai përfundoi tërë shtëpinë e tij.</para>
  <para style="p"><verse number="2" style="v"/>Ai ndërtoi shtëpinë e "Pyllit të Libanit", e gjatë njëqind kubitë, e gjerë pesëdhjetë e lartë tridhjetë; ajo mbështetej mbi katër radhë shtyllash cedri, mbi të cilat mbështeteshin trarët e cedrit.</para>
  <para style="p"><verse number="3" style="v"/>Një tavan prej cedri mbulonte dhomat që mbështeteshin mbi shtyllat, dhe që ishin gjithashtu dyzet e pesë, pesëmbëdhjetë për çdo radhë.</para>
  <para style="p"><verse number="4" style="v"/>Kishte tri radhë dritaresh, të kundërvëna njëra me tjetrën në tri plane të ndryshme.</para>
  <para style="p"><verse number="5" style="v"/>Të gjitha portat me shtalkat e tyre dhe arkitrarët e tyre ishin katërkëndëshe dhe dritaret i kundërviheshin njëra tjetrës në tre plane të ndryshme.</para>
  <para style="p"><verse number="6" style="v"/>Ai ndërtoi edhe portikun e shtyllave, i gjatë pesëdhjetë kubitë dhe i gjerë tridhjetë; në pjesën e përparme kishte një hajat, me shtylla dhe që ishte i mbuluar me çati.</para>
  <para style="p"><verse number="7" style="v"/>Pastaj ndërtoi portikun e fronit ku administronte drejtësinë, i quajtur "Portiku i gjykimit"; dhe e mbuloi me cedër nga dyshemeja në tavan.</para>
  <para style="p"><verse number="8" style="v"/>Shtëpia ku ai banonte, e ndërtuar në të njëjtën mënyrë, kishte përkundrazi një oborr tjetër në pjesën e brendshme të portikut. Salomoni bëri gjithashtu një shtëpi me një portik të ngjashëm me këtë për bijën e Faraonit, që kishte marrë për grua.</para>
  <para style="p"><verse number="9" style="v"/>Të gjitha ndërtimet ishin me gurë të zgjedhur, të prerë sipas masës me sharrë nga brenda dhe nga jashtë nga themelet deri në kornizat, dhe nga jashtë deri në oborrin më të madh.</para>
  <para style="p"><verse number="10" style="v"/>Edhe themelet ishin me gurë të zgjedhur, me gurë të mëdhenj, disa dhjetë kubitësh dhe të tjerë tetë kubitësh.</para>
  <para style="p"><verse number="11" style="v"/>Mbi to kishte gurë të zgjedhur, të prerë me masë, dhe dru cedri.</para>
  <para style="p"><verse number="12" style="v"/>Oborri i madh kishte rreth e qark tri radhë gurësh të latuar dhe një radhë trarësh prej cedri, ashtu si oborri i brendshëm i shtëpisë të Zotit dhe si portiku i tempullit.</para>
  <para style="p"><verse number="13" style="v"/>Mbreti Salomon solli nga Tiro Hiramin,</para>
  <para style="p"><verse number="14" style="v"/>birin e një të veje nga fisi i Neftalit; i ati ishte nga Tiro dhe punonte bronzin; ishte tërë dituri, zgjuarsi dhe shkathtësi për të kryer çdo punim bronzi. Ai vajti te mbreti Salomon dhe kreu të gjitha punimet që i caktuan.</para>
  <para style="p"><verse number="15" style="v"/>Derdhi dy shtylla prej bronzi. Secila kishte një lartësi prej tetëmbëdhjetë kubitësh dhe një rreth prej dymbëdhjetë kubitësh.</para>
  <para style="p"><verse number="16" style="v"/>Bëri edhe dy kapitele prej bronzi të derdhur për t'i vënë në majë të shtyllave; një kapitel ishte i lartë pesë kubitë dhe pesë kubitë ishte gjithashtu lartësia e kapitelit të dytë.</para>
  <para style="p"><verse number="17" style="v"/>Pastaj bëri një rrjetëz me kurora në formë të zinxhirësh për kapitelet që ishin në majë të shtyllave, shtatë për një kapitel dhe shtatë për kapitelin tjetër.</para>
  <para style="p"><verse number="18" style="v"/>Kështu bëri shtyllat e dy radhëve të shegës rreth e qark rrjetëzës, për të mbuluar kapitelet që ishin në majën e shtyllave; bëri të njëjtën gjë për secilin nga kapitelet.</para>
  <para style="p"><verse number="19" style="v"/>Kapitelet që ishin në majë të shtyllave në portik kishin formën e zambakut dhe qenë katër kubitësh.</para>
  <para style="p"><verse number="20" style="v"/>Përveç kësaj mbi kapitelet në majë të të dy kolonave, mbi pjesën e mysët afër rrjetëzës, kishte dyqind shegë të vëna me radhë rreth e qark.</para>
  <para style="p"><verse number="21" style="v"/>Pastaj vendosi shtyllat në portikun e tempullit; vendosi shtyllën në të djathtë dhe e quajti Jakin, pastaj vendosi shtyllën në të majtë dhe e quajti Boaz.</para>
  <para style="p"><verse number="22" style="v"/>Në majë të shtyllave kishte një punim në formë zambaku. Kështu mbaroi punimi i shtyllave.</para>
  <para style="p"><verse number="23" style="v"/>Pastaj bëri detin me metal të shkrirë, në formë rrethore, që nga një buzë në buzën tjetër kishte një gjatësi prej dhjetë kubitësh; lartësia e tij ishte pesë kubitë dhe rrethi ishte tridhjetë kubitë.</para>
  <para style="p"><verse number="24" style="v"/>Nën buzë dhe rreth e qark detit kishte kolokuintide zbukuruese, dhjetë në çdo kubit; kolokuintidet zbukuruese ishin vendosur në dy radhë dhe ishin bërë me derdhje.</para>
  <para style="p"><verse number="25" style="v"/>Deti mbështetej mbi dymbëdhjetë qe, prej të cilëve tre shikonin nga veriu, tre nga perëndimi, tre nga jugu dhe tre nga lindja; deti ishte vënë mbi ta dhe pjesët e tyre të prapme ishin të kthyera nga brenda.</para>
  <para style="p"><verse number="26" style="v"/>Ai kishte trashësinë e një pëllëmbe; buza e tij ishte si buza e një kupe, si lulja e një zambaku: ai përmbante dy mijë bate.</para>
  <para style="p"><verse number="27" style="v"/>Bëri gjithashtu dhjetë qerrëza prej bronzi, secila e gjatë katër kubitë, e gjerë katër kubitë dhe e lartë tre kubitë.</para>
  <para style="p"><verse number="28" style="v"/>Qerrëzat ishin ndërtuar si vijon: kishin panele anësore dhe këto mbylleshin me anë të kornizave.</para>
  <para style="p"><verse number="29" style="v"/>Mbi panelet, që ishin midis kornizave, ishin përfytyruar luanë, qe dhe kerubinë. Mbi kornizat mbështetej një piedestal, ndërsa sipër dhe poshtë luanëve dhe qeve kishte kurora në formë vargjesh zbukurues.</para>
  <para style="p"><verse number="30" style="v"/>Çdo qerre e vogël kishte katër rrota prej bronzi me boshtet gjithashtu prej bronzi; katër këmbët e tyre kishin disa spaleta poshtë vazos, dhe spaletat ishin bërë me derdhje, me kurora në anët e secilës prej tyre.</para>
  <para style="p"><verse number="31" style="v"/>Hapja e saj, në pjesën e brendshme të kurorës dhe në pjesën e saj të lartë, ishte e rrumbullakët; ishte e thellë një kubit, kishte formën e një piedestali dhe një diametër prej një kubit e gjysmë; edhe rreth hapjes kishte skulptura, por panelet ishin katrorë dhe jo të rrumbullakët.</para>
  <para style="p"><verse number="32" style="v"/>Katër rrotat ishin nën panelet dhe boshtet e rrotave ishin fiksuar në bazë. Lartësia e çdo rrote ishte një kubit e gjysmë.</para>
  <para style="p"><verse number="33" style="v"/>Punimi i rrotave ishte si ai i një qerreje. Boshtet, rrathët, rrezet dhe bucelat ishin të gjitha prej bronzi të derdhur.</para>
  <para style="p"><verse number="34" style="v"/>Në të katër qoshet e çdo qerreje kishte katër spaleta, që përbënin një të tërë me vetë qerren.</para>
  <para style="p"><verse number="35" style="v"/>Në majë të qerres kishte një mbajtëse të rrumbullakët, e cila ishte gjysmë kubit e lartë; dhe në majë të qerres, kornizat dhe panelet e saj përbënin një tërësi me të.</para>
  <para style="p"><verse number="36" style="v"/>Mbi sipërfaqen e kornizave dhe të paneleve të saj, Hirami gdhendi kerubinë, luanë dhe palma, sipas hapësirave të lira, dhe kurora rreth e qark.</para>
  <para style="p"><verse number="37" style="v"/>Kështu ai veproi me të dhjetë qerret, që u derdhën të gjitha njëlloj me po ato madhësi dhe po atë formë.</para>
  <para style="p"><verse number="38" style="v"/>Pastaj përgatiti dhjetë enë prej bronzi, secila prej tyre përmbante dyzet bate dhe ishte katër kubitësh; dhe çdo enë mbështetej mbi njërën nga dhjetë qerret.</para>
  <para style="p"><verse number="39" style="v"/>Ai i vendosi qerret pesë nga ana e djathtë e tempullit dhe pesë nga ana e majtë e tij, dhe e vuri detin në krahun e djathtë të tempullit, nga ana jug-lindore.</para>
  <para style="p"><verse number="40" style="v"/>Hirami bëri enët, lopatëzat dhe kupat. Kështu Hirami përfundoi çdo punë që duhet të bënte për mbretin Salomon në shtëpinë e Zotit:</para>
  <para style="p"><verse number="41" style="v"/>dy shtylla, dy kapitele me vazo në majë të shtyllave, dy rrjetëza për të mbuluar dy kapitele me vazo në majë të shtyllave,</para>
  <para style="p"><verse number="42" style="v"/>katërqind shegë për dy rrjetëzat (dy radhë shegësh për çdo rrjetëz për të mbuluar dy kapitelet me vazo në majë të shtyllave),</para>
  <para style="p"><verse number="43" style="v"/>dhjetë qerrëza, dhjetë enë mbi qerret,</para>
  <para style="p"><verse number="44" style="v"/>deti, një i vetëm, dhe dymbëdhjetë qe poshtë detit,</para>
  <para style="p"><verse number="45" style="v"/>vazot, lopatëzat, enët. Të gjitha këto vegla, që Salomoni vuri Hiramin t'i bëjë për shtëpinë e Zotit, ishin prej bronzi të lëmuar.</para>
  <para style="p"><verse number="46" style="v"/>Mbreti i shkriu në fushën e Jordanit në një tokë argjilore, midis Sukothit dhe Tsarethanit.</para>
  <para style="p"><verse number="47" style="v"/>Salomoni nuk u kujdes t'i peshojë tërë këto vegla, sepse ishin shumë; pesha e bronzit nuk u përcaktua.</para>
  <para style="p"><verse number="48" style="v"/>Salomoni bëri që të prodhohen tërë orenditë e shtëpisë të Zotit: altari prej ari, tryeza prej ari mbi të cilën viheshin bukët e paraqitjes;</para>
  <para style="p"><verse number="49" style="v"/>shandanët prej ari të kulluar, pesë në të djathtë dhe pesë në të majtë përpara vendit shumë të shenjtë, me lulet, me llambat dhe me gërshërët prej ari;</para>
  <para style="p"><verse number="50" style="v"/>kupat, thikat, vazot e mëdha, lugët dhe mangallet prej ari të kulluar; dhe menteshat prej ari të portave të shtëpisë së brendshme (domethënë të vendit shumë të shenjtë) dhe portat në hyrje të vetë tempullit.</para>
  <para style="p"><verse number="51" style="v"/>Kështu përfundoi tërë puna që mbreti Salomon kishte bërë për shtëpinë e Zotit. Pastaj Salomoni solli argjendin, arin dhe veglat, të cilat i kishte shenjtëruar Davidi, ati i tij, dhe i vendosi në thesaret e shtëpisë të Zotit.</para>
  <chapter number="8" style="c"/>
  <para style="p"><verse number="1" style="v"/>Atëherë Salomoni mblodhi në prani të tij në Jeruzalem pleqtë e Izraelit dhe tërë krerët e fiseve, prijësit e familjeve të Izraelit, për të çuar arkën e besëlidhjes të Zotit në qytetin e Davidit, domethënë në Sion.</para>
  <para style="p"><verse number="2" style="v"/>Tërë burrat e Izraelit u mblodhën rreth e qark mbretit Salomon për festën në muajin e ethanimit, që është muaji i shtatë.</para>
  <para style="p"><verse number="3" style="v"/>Kështu tërë pleqtë e Izraelit erdhën dhe priftërinjtë morën arkën;</para>
  <para style="p"><verse number="4" style="v"/>dhe çuan lart arkën e Zotit, çadrën e mbledhjeve dhe tërë orenditë e shenjta që ishin në çadër. Priftërinjtë dhe levitët i mbartën këto gjëra.</para>
  <para style="p"><verse number="5" style="v"/>Mbreti Salomon dhe tërë asambleja e Izraelit, e mbledhur rreth tij, u mblodhën bashkë me të përpara arkës dhe flijuan një numër aq të madh delesh dhe qesh, që nuk mund të numëroheshin as të llogariteshin.</para>
  <para style="p"><verse number="6" style="v"/>Pastaj priftërinjtë e çuan arkën e besëlidhjes të Zotit në vendin e saj, në shenjtëroren e tempullit, në vendin shumë të shenjtë, nën krahët e kerubinëve.</para>
  <para style="p"><verse number="7" style="v"/>Në fakt kerubinët i shtrinin krahët e tyre mbi vendin e arkës dhe mbulonin nga lart arkën dhe shufrat e saj.</para>
  <para style="p"><verse number="8" style="v"/>Shufrat ishin aq të gjata sa që skajet e tyre dukeshin nga vendi i shenjtë, përpara shenjtërores, por nuk dukeshin nga jashtë. Ato kanë mbetur atje deri në ditën e sotme.</para>
  <para style="p"><verse number="9" style="v"/>Në arkë nuk kishte asgjë tjetër veç dy pllakave prej guri që Moisiu kishte depozituar në malin Horeb, kur Zoti bëri një besëlidhje me bijtë e Izraelit, pas daljes së tyre nga vendi i Egjiptit.</para>
  <para style="p"><verse number="10" style="v"/>Por ndodhi që, ndërsa priftërinjtë po dilnin nga vendi i shenjtë, reja e mbushi shtëpinë e Zotit,</para>
  <para style="p"><verse number="11" style="v"/>dhe priftërinjtë nuk mundën të qëndrojnë për të shërbyer për shkak të resë, sepse lavdia e Zotit mbushte shtëpinë e tij.</para>
  <para style="p"><verse number="12" style="v"/>Atëherë Salomoni tha: "Zoti ka thënë se do të banojë në një re të dendur.</para>
  <para style="p"><verse number="13" style="v"/>Unë kam ndërtuar për ty një shtëpi madhështore, një vend ku ti do të banosh përgjithnjë".</para>
  <para style="p"><verse number="14" style="v"/>Pastaj mbreti u kthye dhe bekoi tërë asamblenë e Izraelit, ndërsa tërë asambleja e Izraelit rrinte në këmbë.</para>
  <para style="p"><verse number="15" style="v"/>Dhe tha: "I bekuar qoftë Zoti, Perëndia i Izraelit, që i ka premtuar me gojën e tij atit tim David dhe që e ka mbajtur premtimin e dhënë me anë të fuqisë së tij, duke thënë:</para>
  <para style="p"><verse number="16" style="v"/>"Nga dita që nxora popullin tim të Izraelit nga Egjipti, unë nuk kam zgjedhur asnjë qytet midis tërë fiseve të Izraelit për të ndërtuar një shtëpi, ku emri im të qëndronte, por kam zgjedhur Davidin që të mbretërojë mbi popullin tim të Izraelit".</para>
  <para style="p"><verse number="17" style="v"/>Por Davidi, ati im, e kishte në zemër të ndërtonte një shtëpi në emër të Zotit, Perëndisë të Izraelit;</para>
  <para style="p"><verse number="18" style="v"/>por Zoti i tha Davidit, atit tim: "Ti ke pasur në zemër të ndërtosh një shtëpi në emrin tim, dhe bëre mirë të kesh një gjë të tillë në zemër;</para>
  <para style="p"><verse number="19" style="v"/>por nuk do të jesh ti që do të ndërtosh tempullin, do të jetë përkundrazi biri yt që do të dalë nga barku yt; do të jetë ai që do të ndërtojë tempullin në emrin tim".</para>
  <para style="p"><verse number="20" style="v"/>Kështu Zoti e mbajti fjalën që kishte thënë; dhe unë zura vendin e Davidit, atit tim, u ula mbi fronin e Izraelit, ashtu si kishte thënë Zoti, dhe ndërtova tempullin në emër të Zotit, Perëndisë të Izraelit.</para>
  <para style="p"><verse number="21" style="v"/>Atje kam përgatitur një vend për arkën, në të cilën ndodhet besëlidhja e Zotit, që ai lidhi me etërit tanë kur i nxori nga vendi i Egjiptit".</para>
  <para style="p"><verse number="22" style="v"/>Pastaj Salomoni u vendos para altarit të Zotit, përballë tërë asamblesë së Izraelit, shtriu duart në drejtim të qiellit</para>
  <para style="p"><verse number="23" style="v"/>dhe tha: "O Zot, Perëndia i Izraelit, nuk ka asnjë Perëndi të ngjashëm me ty as atje lart në qiell, as këtu poshtë në tokë! Ti e ruan besëlidhjen dhe tregohesh shpirtmadh me shërbëtorët e tu që ecin para teje me gjithë zemër.</para>
  <para style="p"><verse number="24" style="v"/>Ndaj shërbëtorit tënd David, atit tim, ti mbajte atë që i kishe premtuar; po, sot ke kryer me dorën tënde atë që kishe premtuar me gojën tënde.</para>
  <para style="p"><verse number="25" style="v"/>Tani, pra, o Zot, Perëndi i Izraelit, mbaje premtimin që i kishe bërë Davidit, atit tim, duke thënë: "Ty nuk do të të mungojë asnjëri nga ata që ulen para teje mbi fronin e Izraelit nëse bijtë e tu do të kenë kujdes sjelljen e tyre dhe të ecin para meje si ke ecur ti".</para>
  <para style="p"><verse number="26" style="v"/>Prandaj të lutem tani, o Perëndi i Izraelit, të plotësosh fjalën që i ke thënë shërbëtorit tënd David, atit tim!</para>
  <para style="p"><verse number="27" style="v"/>Po a është e vërtetë që Perëndia banon mbi tokë? Ja, qiejt dhe qiejt e qiejve nuk mund të të nxënë dhe aq më pak ky tempull që kam ndërtuar!</para>
  <para style="p"><verse number="28" style="v"/>Megjithatë o Zot, Perëndia im, dëgjo me vëmendje lutjen e shërbëtorit tënde dhe kërkesën e tij, duke dëgjuar thirrjen dhe lutjen që shërbëtori yt larton sot para teje.</para>
  <para style="p"><verse number="29" style="v"/>Sytë e tu u drejtofshin natë e ditë në këtë tempull, drejt vendit për të cilin ke thënë: "Aty do të jetë emri im", për të dëgjuar lutjen që shërbëtori yt do të të bëjë duke t'u drejtuar nga ky vend.</para>
  <para style="p"><verse number="30" style="v"/>Dëgjo lutjen e shërbëtorit tënd dhe të popullit tënd të Izraelit kur do të të luten duke t'u drejtuar nga ky vend. Dëgjo nga vendi ku ti banon në qiejt; dëgjo dhe fal.</para>
  <para style="p"><verse number="31" style="v"/>Në qoftë se dikush mëkaton kundër të afërmit të tij dhe, duke qenë i detyruar të betohet, vjen të betohet para altarit tënd në këtë tempull,</para>
  <para style="p"><verse number="32" style="v"/>ti dëgjoje nga qielli, ndërhy dhe gjyko shërbëtorët e tu; dëno fajtorin, duke bërë që të bjerë mbi kokën e tij sjellja e tij dhe shpalle të drejtë të pafajshmin duke i dhënë atë që i takon sipas së drejtës së tij.</para>
  <para style="p"><verse number="33" style="v"/>Kur populli yt i Izraelit do të mundet para armikut sepse ka mëkatuar kundër teje, në rast se kthehet te ti dhe lavdëron emrin tënd, në rast se të lutet dhe të përgjërohet në këtë tempull,</para>
  <para style="p"><verse number="34" style="v"/>ti dëgjoje nga qielli dhe fale mëkatin e popullit tënd të Izraelit, dhe ktheje në vendin që u ke dhënë etërve të tyre.</para>
  <para style="p"><verse number="35" style="v"/>Kur qielli do të mbyllet dhe nuk do të ketë më shi sepse kanë mëkatuar kundër teje, në qoftë se luten duke t'u drejtuar nga ky vend, në qoftë se lavdërojnë emrin tënd dhe heqin dorë nga mëkati i tyre sepse i ke dëshpëruar shumë,</para>
  <para style="p"><verse number="36" style="v"/>ti dëgjoji nga qielli, fale mëkatin e shërbëtorëve të tu dhe të popullit tënd të Izraelit, duke u treguar rrugën e mirë nëpër të cilën duhet të ecin, dhe dërgo shiun mbi tokën që i ke dhënë si trashëgimi popullit tënd.</para>
  <para style="p"><verse number="37" style="v"/>Kur vendi të preket nga zia e bukës ose murtaja, nga ndryshku apo nga bloza, nga një dyndje karkalecash dhe krimbash, kur armiku ta rrethojë popullin tënd në vendin e qyteteve të tua, kur të shpërthejë një fatkeqësi apo një epidemi çfarëdo,</para>
  <para style="p"><verse number="38" style="v"/>çdo lutje, çdo kërkesë që do të të drejtohet nga çfarëdo personi apo nga tërë populli yt i Izraelit, kur secili të ketë pranuar plagën e zemrës së tij dhe të ketë shtrirë duart në drejtim të këtij tempulli,</para>
  <para style="p"><verse number="39" style="v"/>ti dëgjoje nga qielli, nga vendbanimi yt, dhe fal, ndërhy dhe jepi secilit sipas sjelljes së tij, ti që njeh zemrën e secilit; (në të vërtetë vetëm ti ua njeh zemrën gjithë bijve të njerëzve),</para>
  <para style="p"><verse number="40" style="v"/>me qëllim që ata të kenë frikë prej teje tërë kohën që do të jetojnë në vendin që u ke dhënë etërve tanë.</para>
  <para style="p"><verse number="41" style="v"/>Edhe i huaji, që nuk i përket popullit tënd të Izraelit, kur të vijë nga një vend i largët për shkak të emrit tënd,</para>
  <para style="p"><verse number="42" style="v"/>(sepse do të dëgjohet të flitet për emrin tënd të madh, për dorën tënde të fuqishme dhe për krahun tënd të shtrirë) kur të vijë të të lutet duke t'u drejtuar nga ky tempull,</para>
  <para style="p"><verse number="43" style="v"/>ti dëgjo nga qielli, nga vendbanimi yt, dhe jepi të huajit tërë ato që kërkon, me qëllim që tërë popujt e dheut të njohin emrin tënd dhe kështu të kenë frikë prej teje, ashtu siç bën populli yt i Izraelit, dhe të dinë që emri yt përmendet në këtë tempull që kam ndërtuar.</para>
  <para style="p"><verse number="44" style="v"/>Kur populli yt të dalë në luftë kundër armikut të tij, duke ndjekur rrugën që i tregove, në rast se i luten Zotit dhe duke iu drejtuar qytetit të zgjedhur prej teje dhe tempullit që ndërtova në emrin tënd,</para>
  <para style="p"><verse number="45" style="v"/>dëgjo nga qielli lutjen dhe kërkesën e tyre dhe përkrahe çështjen e tyre.</para>
  <para style="p"><verse number="46" style="v"/>Kur të mëkatojnë kundër teje (sepse nuk ka njeri që nuk mëkaton) dhe ti, i zemëruar me ta, do t'i braktisësh në dorë të armikut dhe ai do t'i shpërngulë në vendin e tij, afër apo larg,</para>
  <para style="p"><verse number="47" style="v"/>në rast se në vendin ku janë shpërngulur vijnë në vete, në rast se kthehen te ti dhe të luten nga vendi ku i kanë prurë si robër dhe thonë: "Kemi mëkatuar, kemi vepruar në mënyrë të padrejtë, kemi bërë të keqen",</para>
  <para style="p"><verse number="48" style="v"/>në rast se kthehen nga ana jote me gjithë zemër dhe me gjithë shpirt në vendin e armiqve që i kanë shpërngulur dhe të luten duke u kthyer nga vendi që ti u ke dhënë etërve të tyre, nga qyteti që ti ke zgjedhur dhe nga tempulli që unë kam ndërtuar në emrin tënd,</para>
  <para style="p"><verse number="49" style="v"/>ti dëgjo nga qielli, nga vendbanimi yt, lutjen dhe kërkesën e tyre dhe përkrahe çështjen e tyre,</para>
  <para style="p"><verse number="50" style="v"/>dhe fale popullin tënd që ka mëkatuar kundër teje për të gjitha shkeljet që ka bërë kundër teje dhe bëj që të gjejnë mëshirë pranë atyre që i kanë shpërngulur, me qëllim që këta të fundit të tregohen të mëshirshëm me ta,</para>
  <para style="p"><verse number="51" style="v"/>(sepse ata janë populli yt dhe trashëgimia jote, ata që nxore nga Egjipti, nga një furrë hekuri).</para>
  <para style="p"><verse number="52" style="v"/>Mbaji sytë e hapur ndaj lutjes së shërbëtorit tënd dhe lutjes së popullit tënd të Izraelit, në mënyrë që të plotësosh tërësisht gjithë ato që të kërkojnë,</para>
  <para style="p"><verse number="53" style="v"/>sepse ti i ke veçuar nga të gjithë popujt e tokës që të jenë trashëgimia jote, sipas atyre që ke shpallur me anë të shërbëtorit tënd Moisi, ku nxore nga Egjipti etërit tanë, o Zot, o Zot!".</para>
  <para style="p"><verse number="54" style="v"/>Kur Salomoni mbaroi së drejtuari Zotit tërë këtë lutje dhe kërkesë, ai u ngrit para altarit të Zotit ku ishte gjunjëzuar me duart e shtrira në drejtim të qiellit.</para>
  <para style="p"><verse number="55" style="v"/>Pastaj u ngrit dhe bekoi tërë asamblenë e Izraelit me zë të lartë, duke thënë:</para>
  <para style="p"><verse number="56" style="v"/>"I bekuar qoftë Zoti, që i dha paqe popullit të Izraelit, sipas gjithë atyre premtimeve që kishte bërë; as edhe një fjalë e vetme nuk mbeti pa u zbatuar nga të gjitha premtimet e bëra prej tij me anë të shërbëtorit të tij Moisi.</para>
  <para style="p"><verse number="57" style="v"/>Zoti, Perëndia ynë, qoftë me ne ashtu siç ka qenë me etërit tanë; mos na lëntë dhe mos na braktistë,</para>
  <para style="p"><verse number="58" style="v"/>por t'i kthejë zemrat tona nga ai, me qëllim që ne të ecim në të gjitha rrugët e tij dhe t'u bindeni urdhërimet e tij, statutet e tij dhe dekretet e tij që u ka parashtruar etërve tanë.</para>
  <para style="p"><verse number="59" style="v"/>Këto fjalë, që i kam drejtuar si lutje Zotit, mbetshin pranë Zotit, Perëndisë tonë, ditë e natë, me qëllim që Ai të përkrahë çështjen e shërbëtorit të tij dhe çështjen e popullit të tij, sipas nevojës së përditshme,</para>
  <para style="p"><verse number="60" style="v"/>me qëllim që tërë popujt e dheut të pranojnë që Zoti është Perëndia dhe nuk ka asnjë tjetër veç tij.</para>
  <para style="p"><verse number="61" style="v"/>Le të jetë, pra, zemra juaj e dhënë plotësisht Zotit, Perëndisë tonë, për të ndjekur statutet e tij dhe për të respektuar urdhërimet e tij, si po bëni sot!".</para>
  <para style="p"><verse number="62" style="v"/>Pastaj mbreti dhe tërë Izraeli bashkë me të ofruan flijime përpara Zotit.</para>
  <para style="p"><verse number="63" style="v"/>Salomoni flijoi si flijim falënderimi, që ai i ofroi Zotit, njëzet e dy mijë lopë dhe njëqind e njëzet mijë dele. Kështu mbreti dhe tërë bijtë e Izraelit ia kushtuan shtëpinë e Zotit.</para>
  <para style="p"><verse number="64" style="v"/>Po atë ditë mbreti shenjtëroi pjesën qendrore të oborrit, që ndodhet përpara shtëpisë të Zotit; në fakt atje ai ofroi holokauste, blatimet ushqimore dhe dhjamin e flijimeve të falënderimit, sepse altari prej bronzi, që ndodhet përpara Zotit, ishte tepër i vogël për të nxënë holokaustet, blatimet e ushqimit dhe dhjamin e flijimeve të falënderimit.</para>
  <para style="p"><verse number="65" style="v"/>Në atë kohë Salomoni kremtoi një festë përpara Zotit, Perëndisë tonë, dhe tërë Izraeli qe bashkë me të. Me të u bashkua një kuvend i madh njerëzish, të ardhur nga rrethet e Hamathit deri në përruan e Egjiptit, për shtatë ditë dhe për shtatë ditë të tjera, gjithsej për katërmbëdhjetë ditë.</para>
  <para style="p"><verse number="66" style="v"/>Ditën e tetë ai e shpërndau popullin, dhe ata që ishin mbledhur e bekuan mbretin dhe u kthyen në çadrat e tyre të gëzuar dhe me zemër të kënaqur për tërë të mirat që Zoti u kishte bërë shërbëtorit të tij David dhe Izraelit, popullit të tij.</para>
  <chapter number="9" style="c"/>
  <para style="p"><verse number="1" style="v"/>Mbas përfundimit nga ana e Salomonit të ndërtimit të shtëpisë të Zotit, të pallatit mbretëror dhe të gjitha gjërave që Salomoni dëshironte dhe kishte ndërmend të bënte,</para>
  <para style="p"><verse number="2" style="v"/>Zoti iu shfaq një herë të dytë Salomonit, ashtu siç i qe shfaqur në Gabaon,</para>
  <para style="p"><verse number="3" style="v"/>dhe Zoti i tha: "Unë e përmbusha lutjen tënde dhe kërkesën që bëre para meje; kam shenjtëruar këtë tempull që ti ke ndërtuar për t'i vënë emrin tim përgjithnjë; aty do të jenë përgjithnjë sytë dhe zemra ime.</para>
  <para style="p"><verse number="4" style="v"/>Sa për ty, në qoftë se do të ecësh para meje ashtu si ka ecur Davidi, ati yt, me ndershmëri zemre dhe me drejtësi, duke bërë tërë gjërat që të kam urdhëruar, dhe në rast se do të respektosh statutet dhe dekretet e mia,</para>
  <para style="p"><verse number="5" style="v"/>unë do ta bëj të qëndrueshëm fronin e mbretërisë sate mbi Izrael përgjithnjë, ashtu siç ia kisha premtuar Davidit, atit tënd, duke thënë: "Nuk të ka për të munguar kurrë një njeri për t'u ulur mbi fronin e Izraelit".</para>
  <para style="p"><verse number="6" style="v"/>Por në rast se ju ose bijtë tuaj do të largohen nga unë dhe nuk do të zbatoni urdhërimet dhe statutet e mia që kam vënë para jush dhe do të shkoni t'u shërbeni perëndive të tjera dhe të bini përmbys para tyre,</para>
  <para style="p"><verse number="7" style="v"/>unë do ta zhduk Izraelin nga faqja e vendit që i kam dhënë dhe nuk do të jem i pranishëm në tempullin që kam shenjtëruar në emrin tim; kështu Izraeli do të bëhet gazi dhe tallja e tërë popujve.</para>
  <para style="p"><verse number="8" style="v"/>Dhe ky tempull, megjithëse kaq i madhërishëm, do të jetë një vend i shkretë; kushdo që do t'i kalojë afër do të mbetet i habitur dhe do të fërshëllejë, dhe ka për të thënë: "Pse Zoti e ka trajtuar kështu këtë vend dhe këtë tempull?".</para>
  <para style="p"><verse number="9" style="v"/>Atëherë do t'i përgjigjen: "Sepse kanë braktisur Zotin, Perëndinë e tyre, që i nxori etërit e tyre nga vendi i Egjiptit dhe janë dhënë pas perëndive të tjera, janë përkulur para tyre dhe u kanë shërbyer; për këtë arsye Zoti ka sjellë mbi ta tërë këtë fatkeqësi"".</para>
  <para style="p"><verse number="10" style="v"/>Njëzet vjet pasi Salomoni kishte ndërtuar dy ndërtesat, shtëpinë e Zotit dhe pallatin mbretëror,</para>
  <para style="p"><verse number="11" style="v"/>(Hirami, mbret i Tiros, e kishte furnizuar Salomonin me gjithë drurin e cedrit dhe të qiparisit dhe me arin që dëshironte), mbreti Salomon i dha Hiramit njëzet qytete në vendin e Galilesë.</para>
  <para style="p"><verse number="12" style="v"/>Hirami erdhi nga Tiro për të parë qytetet që i kishte dhënë Salomoni, por nuk i pëlqyen;</para>
  <para style="p"><verse number="13" style="v"/>dhe tha: "Ç'qytete janë këto që më ke dhënë, o vëllai im?". Dhe i quajti "vendi i Kabulit", emër që përdoret edhe sot e kësaj dite.</para>
  <para style="p"><verse number="14" style="v"/>Pastaj Hirami i dërgoi mbretit njëqind e njëzet talente ari.</para>
  <para style="p"><verse number="15" style="v"/>Ky është raporti i punës së detyruar që mbreti Salomon rekrutoi për të ndërtuar shtëpinë e Zotit, shtëpinë e tij, Milon, muret e Jeruzalemit, Hatsorin, Megidon dhe Gezerin.</para>
  <para style="p"><verse number="16" style="v"/>(Faraoni, mbret i Egjiptit, kishte dalë dhe kishte pushtuar Gezerin, i kishte vënë flakën dhe kishte vrarë kanaanenjtë që banonin në qytete; pastaj ia kishte dhënë si prikë vajzës së tij, bashkëshortes së Salomonit).</para>
  <para style="p"><verse number="17" style="v"/>Pastaj Salomoni rindërtoi Gezerin, Beth-Horonin e poshtëm,</para>
  <para style="p"><verse number="18" style="v"/>Baalathin dhe Tadmorin në pjesën e shkretë të vendit,</para>
  <para style="p"><verse number="19" style="v"/>të gjitha qytetet e furnizimit që i përkisin Salomonit, qytetet për qerret e tij, qytetet për kalorësit e tij, të gjitha atë që i pëlqyen Salomonit të ndërtojë në Jeruzalem, në Liban dhe në tërë vendin ku sundonte.</para>
  <para style="p"><verse number="20" style="v"/>Tërë njerëzit që mbetën nga amorenjtë, hitenjtë, perezenjtë, hivenjtë dhe jebusenjtë, që nuk ishin bij të Izraelit,</para>
  <para style="p"><verse number="21" style="v"/>domethënë pasardhësit e tyre që kishin mbetur pas tyre në vend dhe që izraelitët nuk kishin arritur t'i shfarosnin, Salomoni i rekrutoi për punë të detyruar deri në ditën e sotme.</para>
  <para style="p"><verse number="22" style="v"/>Por nga bijtë e Izraelit, Salomoni nuk përdori asnjë për punë të detyruar; ata ishin përkundrazi luftëtarët e tij, shërbëtorët e tij, ministrat e tij, princat e tij, kapedanët e tij, komandantët e qerreve dhe e kalorësve të tij.</para>
  <para style="p"><verse number="23" style="v"/>Shefat e nëpunësve që drejtonin punimet e Salmonit ishin pesëqind e pesëdhjetë veta; ata mbikëqyrnin njerëzit që kryenin punimet.</para>
  <para style="p"><verse number="24" style="v"/>Mbas kalimit të vajzës së Faraonit nga qyteti i Davidit në shtëpinë që Salomoni i kishte ndërtuar, ky u mor me ndërtimin e Milos.</para>
  <para style="p"><verse number="25" style="v"/>Tri herë në vit Salomoni ofronte holokauste dhe flijime falënderimi mbi altarin që kishte ndërtuar për Zotin dhe digjte temjan mbi altarin që ndodhej para Zotit. Kështu e mbaroi tempullin.</para>
  <para style="p"><verse number="26" style="v"/>Mbreti Salomon ndërtoi edhe një flotë në Etsion-Geber, në afërsi të Elathit, mbi bregun e Detit të Kuq, në vendin e Edomit.</para>
  <para style="p"><verse number="27" style="v"/>Hirami dërgoi mbi anijet e flotës shërbëtorët e tij, marinarë që e njihnin detin, me qëllim që të punonin me shërbëtorët e Salomonit.</para>
  <para style="p"><verse number="28" style="v"/>Ata shkuan në Ofir, ku morën katërqind e njëzet talente ari dhe ia sollën Salomonit.</para>
  <chapter number="10" style="c"/>
  <para style="p"><verse number="1" style="v"/>Kur mbretëresha e Shebës dëgjoi të flitet për diturinë e Salomonit për shkak të emrit të Zotit, erdhi ta vërë në provë me anë pyetjesh të vështira.</para>
  <para style="p"><verse number="2" style="v"/>Ajo arriti në Jeruzalem me një suitë shumë të madhe, me deve të ngarkuara me aroma dhe me një sasi të madhe ari dhe gurësh të çmuara; pastaj shkoi te Salomoni dhe i foli atij për të gjitha gjërat që kishte në zemër.</para>
  <para style="p"><verse number="3" style="v"/>Salomoni iu përgjigj të gjitha pyetjeve të saj, dhe nuk pati asgjë që të ishte e fshehtë për mbretin dhe që ky të mos ishte në gjendje ta shpjegonte.</para>
  <para style="p"><verse number="4" style="v"/>Kur mbretëresha e Shebës pa gjithë diturinë e Salomonit, shtëpinë që ai kishte ndërtuar,</para>
  <para style="p"><verse number="5" style="v"/>gjellët e tryezës së tij, banesat e shërbëtorëve të tij, shërbimin e kamarierëve të tij dhe rrobat e tyre, kupëmbajtësit e tij dhe holokaustet që ai ofronte në shtëpinë e Zotit, ajo mbeti pa fjalë.</para>
  <para style="p"><verse number="6" style="v"/>Pastaj i tha mbretit: "Ishte e vërtetë, pra, ajo që kisha dëgjuar në vendin tim për fjalët e tua dhe diturinë tënde.</para>
  <para style="p"><verse number="7" style="v"/>Por nuk u besova këtyre gjërave derisa nuk erdha vetë dhe nuk i pashë me sytë e mi; e mirë, pra, as gjysmën e tyre nuk më kishin thënë. Dituria dhe begatia jote tejkalojnë famën për të cilën me kishin folur.</para>
  <para style="p"><verse number="8" style="v"/>Lum njerëzit e tu, lum shërbëtorët e tu që rrinë gjithnjë përpara teje dhe dëgjojnë diturinë tënde!</para>
  <para style="p"><verse number="9" style="v"/>Qoftë i bekuar Zoti, Perëndia yt, që pati mirësinë të të vërë mbi fronin e Izraelit! Për shkak të dashurisë së tij të përjetshme për Izraelin, Zoti të ka vënë mbret për të ushtruar arsyen dhe drejtësinë".</para>
  <para style="p"><verse number="10" style="v"/>Pastaj ajo i fali mbretit njëqind e njëzet talente ari dhe një sasi të madhe aromash dhe gurësh të çmuar. Nuk u çuan më aq aroma sa i dha mbretëresha Sheba mbretit Salomon.</para>
  <para style="p"><verse number="11" style="v"/>(Flota e Hiramit që transporton flori nga Ofiri, solli që andej një sasi të madhe dru santali dhe gurësh të çmuar;</para>
  <para style="p"><verse number="12" style="v"/>me drurin e santalit mbreti bëri mbështetëse për shtëpinë e Perëndisë dhe për pallatin mbretëror si edhe qeste dhe harpa për këngëtarët. Dru santali nuk sollën më dhe nuk është parë më deri më sot).</para>
  <para style="p"><verse number="13" style="v"/>Mbreti Salomon i dha mbretëreshës Sheba të gjitha gjërat që ajo i kërkoi; përveç këtyre, Salomoni i dhe asaj shumë gjëra me bujarinë e tij të madhe mbretërore. Pastaj ajo mori përsëri rrugën dhe u kthye në vendin e saj bashkë me shërbëtorët e vet.</para>
  <para style="p"><verse number="14" style="v"/>Pesha e arit që Salomoni merrte çdo vit ishte gjashtëqind e gjashtëdhjetë e gjashtë talent ari,</para>
  <para style="p"><verse number="15" style="v"/>përveç atij që vinte nga tregtarët, nga lëvizja e mallrave, nga gjithë mbretërit e Arabisë dhe nga qeveritarët e vendit.</para>
  <para style="p"><verse number="16" style="v"/>Mbreti Salomon dha urdhër të përgatiteshin dyqind mburoja të mëdha me flori të rrahur, duke përdorur për secilin prej tyre gjashtëqind sikla ari,</para>
  <para style="p"><verse number="17" style="v"/>dhe treqind mburoja prej ari të rrahur, duke përdorur për secilën prej tyre tri mina ari; mbreti i vendosi në pallatin e "Pyllit të Libanit".</para>
  <para style="p"><verse number="18" style="v"/>Gjithashtu mbreti bëri një fron të madh prej fildishi të veshur me ar të kulluar.</para>
  <para style="p"><verse number="19" style="v"/>Froni kishte shtatë shkallëza dhe maja e tij ishte e rrumbullakët në pjesën e prapme; kishte dy krahë në anët e karriges dhe pranë dy krahëve rrinin dy luanë.</para>
  <para style="p"><verse number="20" style="v"/>Dymbëdhjetë luanë qëndronin në të dy skajet e gjashtë shkallareve. Asnjë gjë e tillë nuk ishte bërë në ndonjë mbretëri.</para>
  <para style="p"><verse number="21" style="v"/>Të gjitha kupat e pijeve të mbretit Salomon ishin prej ari, dhe të gjitha kupat e pallatit "Pylli i Libanit" ishin prej ari të kulluar. Asnjëra nuk ishte prej argjendi, sepse në kohën e Salomonit argjendi nuk vlente asgjë.</para>
  <para style="p"><verse number="22" style="v"/>Në fakt mbreti kishte në det Flotën e Tarshishit bashkë me flotën e Hiramit; çdo tre vjet flota e Tarshishit sillte ar, argjend, fildish, majmunë dhe pallonj.</para>
  <para style="p"><verse number="23" style="v"/>Kështu mbreti Salomon ua kaloi në pasuri dhe dituri tërë mbretërve të tokës.</para>
  <para style="p"><verse number="24" style="v"/>Dhe tërë bota kërkonte praninë e Salomonit për të dëgjuar diturinë që Perëndia kishte vënë në zemrën e tij.</para>
  <para style="p"><verse number="25" style="v"/>Dhe secili sillte dhuratën e tij: enë argjendi, enë ari, veshje, armë, aroma, kuaj dhe mushka, një farë sasie çdo vit.</para>
  <para style="p"><verse number="26" style="v"/>Salomoni grumbulloi qerre dhe kalorës; ai pati një mijë e katërqind qerre dhe dymbëdhjetë mijë kalorës, që i ndau nëpër qytetet sipas qerreve dhe në Jeruzalem afër tij.</para>
  <para style="p"><verse number="27" style="v"/>Përveç kësaj mbreti në Jeruzalem e bëri argjendin të rëndonte si gurët dhe i bëri cedrat të shumtë si fiku egjiptian i fushës.</para>
  <para style="p"><verse number="28" style="v"/>Kuajt e Salomonit importoheshin nga Egjipti dhe nga Kueja; tregtarët e mbretit shkonin e i merrnin në Kue me një çmim të caktuar.</para>
  <para style="p"><verse number="29" style="v"/>Një qerre importohej nga Egjipti për gjashtëqind sikla argjendi dhe një kalë njëqind e pesëdhjetë. Kështu, me anë të këtyre tregtarëve, ua eksportonin gjithë mbretërve të hitenjve dhe mbretërve të Sirisë.</para>
  <chapter number="11" style="c"/>
  <para style="p"><verse number="1" style="v"/>Por mbreti Salomon, veç bijës së Faraonit, dashuroi shumë gra të huaja, moabite, amonite, idumease, sidonite dhe hitenje,</para>
  <para style="p"><verse number="2" style="v"/>që u përkisnin popujve për të cilët Zoti u kishte thënë bijve të Izraelit: "Ju nuk do të lidhni martesë me ta, as ata me ju, sepse ata do ta kthejnë me siguri zemrën tuaj nga perënditë e tyre". Por Salomoni u bashkua me këto gra nga dashuria.</para>
  <para style="p"><verse number="3" style="v"/>Ai pati si bashkëshorte shtatëqind princesha dhe treqind konkubina; dhe bashkëshortet e tij ia çoroditën zemrën.</para>
  <para style="p"><verse number="4" style="v"/>Kështu, kur Salomoni u plak, bashkëshortet e tij ia kthyen zemrën në drejtim të perëndive të tjera; dhe zemra e tij nuk i përkiste plotësisht Zotit, Perëndisë së tij, ashtu si zemra e Davidit, atit të tij.</para>
  <para style="p"><verse number="5" style="v"/>Salomoni ndoqi, pra, Ashtorethin, perëndeshën e sidonëve, dhe Milkomin, të neveritshmin e amonitëve.</para>
  <para style="p"><verse number="6" style="v"/>Kështu Salomoni bëri atë që ishte e keqe në sytë e Zotit dhe nuk e ndoqi tërësisht Zotin, ashtu si kishte bërë i ati David.</para>
  <para style="p"><verse number="7" style="v"/>Atëherë Salomoni ndërtoi mbi malin përballë Jeruzalemit një vend të lartë për Kemoshin, të neveritshmin e Moabit, dhe për Molekun, të neveritshmin e bijve të Amonit.</para>
  <para style="p"><verse number="8" style="v"/>Kështu bëri për të gjitha bashkëshortet e huaja të tij që digjnin temjan dhe u ofronin flijime perëndive të tyre.</para>
  <para style="p"><verse number="9" style="v"/>Prandaj Zoti u zemërua me Salomonin, sepse zemra e tij qe larguar nga Zoti, Perëndia i Izraelit, që i ishte shfaqur dy herë,</para>
  <para style="p"><verse number="10" style="v"/>dhe lidhur me këtë e kishte urdhëruar të mos shkonte pas perëndive të tjera; por ai nuk respektoi atë që Zoti e kishte urdhëruar.</para>
  <para style="p"><verse number="11" style="v"/>Prandaj Zoti i tha Salomonit: "Me qenë se kë bërë këtë gjë dhe nuk ke respektuar besëlidhjen time dhe statutet e mia që të kisha urdhëruar, unë do të ta heq mbretërinë nga dora dhe do t'ia jap shërbëtorit tënd.</para>
  <para style="p"><verse number="12" style="v"/>Megjithatë, për dashurinë që ndiej për Davidin, atin tënd, këtë nuk do ta bëj gjatë jetës sate, por do ta heq nga duart e birit tënd.</para>
  <para style="p"><verse number="13" style="v"/>Por nuk do t'i marr tërë mbretërinë, do t'i lë birit tënd një fis, për dashurinë që ndiej për Davidin, shërbëtorin tim, dhe për hir të Jeruzalemit që kam zgjedhur".</para>
  <para style="p"><verse number="14" style="v"/>Zoti ngriti kundër Salomonit një armik, Hadadin, idumeun, që ishte një pasardhës i mbretit të Edomit.</para>
  <para style="p"><verse number="15" style="v"/>Kur Davidi kishte vajtur të luftonte në Edom, dhe kur Joabi, komandant i ushtrisë, kishte dalë për të varrosur të vdekurit, mbasi kishte vrarë tërë meshkujt që ishin në Edom,</para>
  <para style="p"><verse number="16" style="v"/>(Joabi, pra, me të gjithë Izraelin kishte mbetur atje gjashtë muaj derisa i shfarosi gjithë meshkujt në Edom),</para>
  <para style="p"><verse number="17" style="v"/>ndodhi që Hadadi arriti të ikë bashkë me disa idumenj në shërbim të atit të tij, për të vajtur në Egjipt. Atëherë Hadadi ishte djalosh.</para>
  <para style="p"><verse number="18" style="v"/>Ata u nisën nga Midiani dhe shkuan në Paran; morën pastaj me vete njerëz nga Parani dhe arritën në Egjipt te Faraoni, mbret i Egjiptit, i cili i dha Hadadit një shtëpi, i siguroi ushqim dhe i dha madje edhe toka.</para>
  <para style="p"><verse number="19" style="v"/>Hadadi ia fitoi zemrën Faraonit deri në atë pikë sa ai i dha për grua motrën e bashkëshortes së tij, motrën e mbretëreshës Tahpenes.</para>
  <para style="p"><verse number="20" style="v"/>Motra e Tahpenes i lindi djalin Genubath, që Tahpenes rriti në shtëpinë e Faraonit; dhe Genubathi mbeti në shtëpinë e Faraonit midis bijve të Faraonit.</para>
  <para style="p"><verse number="21" style="v"/>Kur Hadadi në Egjipt mësoi që Davidi ishte shtrirë pranë etërve të tij në një gjumë të rëndë dhe që Joabi, komandant i ushtrisë kishte vdekur, Hadadi i tha Faraonit: "Më lër të iki, dhe të shkoj në vendin tim".</para>
  <para style="p"><verse number="22" style="v"/>Faraoni iu përgjigj: "Çfarë të mungon tek unë që kërkon të shkosh në vendin tënd?". Ai i tha: "Asgjë, megjithatë më lër të shkoj".</para>
  <para style="p"><verse number="23" style="v"/>Perëndia ngriti kundër Salomonit një armik tjetër, Rezonin, birin e Eliadahut, që kishte ikur nga zotëria e tij, Hadadezeri, mbret i Tsobahut.</para>
  <para style="p"><verse number="24" style="v"/>Ai mblodhi rreth tij disa njerëz dhe u bë kryetar i një bande grabitësish, kur Davidi kishte masakruar ata të Tsobahut. Pastaj ata shkuan në Damask, u vendosën atje dhe mbretëruan në Damask.</para>
  <para style="p"><verse number="25" style="v"/>Rezoni qe armik i Izraelit gjatë gjithë kohës së Salomonit (përveç së keqes që bëri Hadadi). Kishte neveri për Izraelin dhe mbretëroi në Siri.</para>
  <para style="p"><verse number="26" style="v"/>Edhe Jeroboami, shërbëtor i Salomonit, ngriti krye kundër mbretit. Ai ishte bir i Nebatit, efrateut të Tseredës, dhe kishte nënë një të ve me emrin Tseruah.</para>
  <para style="p"><verse number="27" style="v"/>Arsyeja pse ngriti krye kundër mbretit ishte kjo: Salomoni, duke ndërtuar Milon, kishte mbyllur të çarën e qytetit të Davidit, atit të tij.</para>
  <para style="p"><verse number="28" style="v"/>Jeroboami ishte një njeri i fortë dhe trim; dhe Salomoni, duke parë se si punonte ky i ri, i besoi mbikëqyrjen e të gjithë atyre që merreshin me punimet e shtëpisë së Jozefit.</para>
  <para style="p"><verse number="29" style="v"/>Në atë kohë, ndërsa Jeroboami po dilte nga Jeruzalemi, profeti Ahijah nga Shilohu, që kishte veshur një mantel të ri, e takoi rrugës; dhe ishin ata të dy vetëm në fushë.</para>
  <para style="p"><verse number="30" style="v"/>Ahijahu mori mantelin e ri që vishte dhe e grisi në dymbëdhjetë pjesë;</para>
  <para style="p"><verse number="31" style="v"/>pastaj i tha Jeroboamit: "Merr për vete dhjetë pjesë, sepse kështu thotë Zoti, Perëndia i Izraelit: "Ja, unë do ta heq mbretërinë nga duart e Salomonit dhe do të të jap ty dhjetë fise,</para>
  <para style="p"><verse number="32" style="v"/>(por atij do t'i mbetet një fis për hir të Davidit, shërbëtorit tim, dhe për hir të Jeruzalemit, për qytetin që kam zgjedhur midis gjithë fiseve të Izraelit),</para>
  <para style="p"><verse number="33" style="v"/>sepse ata më kanë braktisur dhe kanë rënë përmbys përpara Ashtorethit, perëndeshës së sidonitëve, përpara Kemoshit, perëndisë së Moabit, dhe përpara Milkomit, perëndisë së bijve të Amonit, dhe nuk kanë ecur në rrugët e mia për të bërë atë që është e drejtë në sytë e mi dhe për të respektuar statutet dhe dekretet e mia, ashtu si bëri ati i tij, Davidi.</para>
  <para style="p"><verse number="34" style="v"/>Megjithatë nuk do të heq nga duart e tij tërë mbretërinë, sepse e kam caktuar princ për të gjithë kohën e jetës së tij, për dashurinë që ndiej për Davidin, shërbëtorin tim, që unë kam zgjedhur dhe që ka respektuar urdhërimet dhe statutet e mia.</para>
  <para style="p"><verse number="35" style="v"/>Por do të heq mbretërinë nga duart e të birit, dhe do të të jap ty dhjetë fise;</para>
  <para style="p"><verse number="36" style="v"/>birit të tij do t'i lë një fis, me qëllim që Davidi, shërbëtori im, të ketë gjithmonë një llambë para meje në Jeruzalem, qytet që kam zgjedhur për t'i vënë emrin tim.</para>
  <para style="p"><verse number="37" style="v"/>Kështu do të të marr ty dhe ti do të mbretërosh mbi gjithçka dëshiron zemra jote, dhe do të jesh mbret i Izraelit.</para>
  <para style="p"><verse number="38" style="v"/>Në rast se dëgjon me kujdes të gjitha ato që po të urdhëroj dhe ecën në rrugët e mia, dhe bën atë që është e drejtë në sytë e mi, duke respektuar statutet dhe urdhërimet e mia, ashtu siç veproi Davidi, shërbëtori im, unë do të jem me ty dhe do të të ndërtoj një shtëpi të qëndrueshme, ashtu si ja ndërtova Davidit, dhe do të të jap Izraelin;</para>
  <para style="p"><verse number="39" style="v"/>për këtë do të poshtëroj pasardhësit e Davidit, por jo përgjithnjë"".</para>
  <para style="p"><verse number="40" style="v"/>Prandaj Salomoni kërkoi të shkaktonte vdekjen e Jeroboamit; por Jeroboami u ngrit dhe iku në Egjipt pranë Shishakut, mbretit të Egjiptit, dhe qëndroi në Egjipt derisa vdiq Salomoni.</para>
  <para style="p"><verse number="41" style="v"/>Pjesa tjetër e bëmave të Salomonit, gjithë ato që bëri dhe dituria e tij a nuk janë vallë të shkruara në librin e bëmave të Salomonit?</para>
  <para style="p"><verse number="42" style="v"/>Salomoni mbretëroi në Jeruzalem mbi të gjithë Izraelin dyzet vjet.</para>
  <para style="p"><verse number="43" style="v"/>Pastaj Salomonin e zuri gjumi me etërit e tij dhe u varros në qytetin e Davidit, atit të tij; në vend të tij mbretëroi i biri, Roboami.</para>
  <chapter number="12" style="c"/>
  <para style="p"><verse number="1" style="v"/>Roboami shkoi në Sikem, sepse tërë Izraeli kishte ardhur aty për ta bërë mbret.</para>
  <para style="p"><verse number="2" style="v"/>Kur Jeroboami, bir i Nebatit, e mësoi këtë (ai ishte në Egjipt, ku kishte ikur larg pranisë së mbretit Salomon), dhe Jeroboami jetonte në Egjipt.</para>
  <para style="p"><verse number="3" style="v"/>Atëherë dërguan ta thërrasin. Kështu Jeroboami dhe tërë asambleja e Izraelit erdhën t'i flasin Roboamit dhe i thanë:</para>
  <para style="p"><verse number="4" style="v"/>"Yt atë e ka bërë zgjedhën tonë të rënde; tani ti lehtëso skllavërinë e ashpër të atit tënd dhe zgjedhën e rëndë që na ka imponuar dhe ne do të të shërbejmë".</para>
  <para style="p"><verse number="5" style="v"/>Ai iu përgjigj atyre: "Shkoni dhe kthehuni tek unë pas tri ditëve". Dhe populli iku.</para>
  <para style="p"><verse number="6" style="v"/>Atëherë mbreti Roboam u këshillua me pleqtë që kishin qenë në shërbim të atit të tij, Salomonit, kur ishte i gjallë, dhe u tha: "Çfarë më këshilloni t'i përgjigjem këtij populli?".</para>
  <para style="p"><verse number="7" style="v"/>Ata iu përgjigjën, duke thënë: "Në rast se sot ti do të bëhesh shërbëtor i këtij populli dhe do t'i shërbesh, në rast se do të tregohesh mirëdashës me ta dhe do t'u thuash fjalë të mira, ata do të jenë shërbëtorë të tu përjetë".</para>
  <para style="p"><verse number="8" style="v"/>Por Roboami hodhi poshtë këshillën që i dhanë pleqtë dhe u këshillua me të rinjtë që ishin rritur me të dhe ishin në shërbim të tij,</para>
  <para style="p"><verse number="9" style="v"/>dhe u tha atyre: "Çfarë më këshilloni t'i përgjigjem këtij populli që më foli, duke më thënë: "Lehtëso zgjedhën që na ka vënë yt atë"?".</para>
  <para style="p"><verse number="10" style="v"/>Atëherë të rinjtë që ishin rritur me të iu përgjigjën, duke thënë: "Kështu do t'i përgjigjesh këtij populli që të është drejtuar ty duke të thënë: "Yt atë e ka bërë të rëndë zgjedhën tonë; tani ti lehtësoje atë". Kështu do t'u thuash atyre: "Gishti im i vogël është më i trashë nga brinjët e atit tim;</para>
  <para style="p"><verse number="11" style="v"/>prandaj, në qoftë se im atë ju ka ngarkuar me një zgjedhë të rëndë, unë do ta bëj atë edhe më të rëndë; në qoftë se im atë ju ka dënuar me fshikull, unë do t'ju dënoj me kamxhik"".</para>
  <para style="p"><verse number="12" style="v"/>Tri ditë më vonë Jeroboami dhe tërë populli erdhën te Roboami, ashtu si kishte urdhëruar mbreti, duke thënë: "Kthehuni tek unë pas tri ditëve".</para>
  <para style="p"><verse number="13" style="v"/>Mbreti iu përgjigj ashpër popullit, duke mos pranuar këshillën që i kishin dhënë pleqtë;</para>
  <para style="p"><verse number="14" style="v"/>përkundrazi i foli popullit sipas këshillës së të rinjve, duke thënë: "Im atë e ka bërë të rëndë zgjedhën tuaj; por unë do ta bëj edhe më të rëndë; im atë ju ka dënuar me fshikull, kurse unë do t'ju dënoj me kamxhik".</para>
  <para style="p"><verse number="15" style="v"/>Kështu mbreti nuk mori parasysh kërkesën e popullit, sepse rrjedha e ngjarjeve varej nga Zoti, në mënyrë që të përmbushej fjala që Zoti i kishte drejtuar Jeroboamit, birit të Nebatit, me anë të Ahijahut nga Shiloh.</para>
  <para style="p"><verse number="16" style="v"/>Kur tërë Izraeli pa që mbreti nuk e dëgjonte, iu përgjigj atij duke i thënë: "Çfarë pjese kemi ne me Davidin? Nuk kemi asnjë trashëgimi me të birin e Isait! Në çadrat e tua, o Izrael! Tani kujdesohu</para>
  <para style="p"><verse number="17" style="v"/>Por mbi bijtë e Izraelit që banonin në qytetet e Judës mbretëronte Roboami.</para>
  <para style="p"><verse number="18" style="v"/>Mbreti Roboam dërgoi Adoramin, të ngarkuarin me haraçet, por tërë Izraeli e qëlloi me gurë dhe ai vdiq. Atëherë mbreti Roboam shpejtoi të hipë mbi një qerre për të ikur në Jeruzalem.</para>
  <para style="p"><verse number="19" style="v"/>Kështu Izraeli ngriti krye kundër shtëpisë së Davidit deri në ditën e sotme.</para>
  <para style="p"><verse number="20" style="v"/>Kur tërë Izraeli dëgjoi që Jeroboami ishte kthyer, dërgoi ta thërrasë dhe të paraqitej përpara asamblesë dhe, e bëri mbret mbi tërë Izraelin. Asnjeri nuk e ndoqi shtëpinë e Davidit, me përjashtim të të vetmit fis të Judës.</para>
  <para style="p"><verse number="21" style="v"/>Roboami, me të arritur në Jeruzalem, mblodhi tërë shtëpinë e Judës dhe fisin e Beniaminit, njëqind e tetëdhjetë mijë luftëtarë të zgjedhur për të luftuar kundër shtëpisë së Izraelit dhe për t'i kthyer kështu mbretërinë Roboamit, birit të Salomonit.</para>
  <para style="p"><verse number="22" style="v"/>Por fjala e Perëndisë iu drejtua Shemajahut, njeriut të Perëndisë, duke i thënë:</para>
  <para style="p"><verse number="23" style="v"/>"Fol me Roboamin, birin e Salomonit, mbret të Judës, me tërë shtëpinë e Judës dhe të Beniaminit dhe pjesës tjetër të popullit, dhe u thuaj atyre:</para>
  <para style="p"><verse number="24" style="v"/>Kështu flet Zoti: "Mos dilni të luftoni kundër vëllezërve tuaj, bijve të Izraelit! Secili të kthehet në shtëpinë e tij, sepse kjo gjë vjen nga unë". Ata iu bindën fjalës të Zotit dhe u kthyen prapa, sipas fjalës të Zotit.</para>
  <para style="p"><verse number="25" style="v"/>Pastaj Jeroboami ndërtoi Sikemin në zonën malore të Efraimit dhe u vendos aty; pastaj doli që andej dhe ndërtoi Penuelin.</para>
  <para style="p"><verse number="26" style="v"/>Jeroboami tha në zemër të vet: "Tani mbretëria do t'i kthehet me sa duket shtëpisë së Davidit.</para>
  <para style="p"><verse number="27" style="v"/>Në rast se ky popull shkon në Jeruzalem për të ofruar flijime në shtëpinë e Zotit, zemra e këtij populli do të kthehet përsëri nga zotëria e tij, nga Roboami, mbret i Judës; kështu do të më vrasin dhe do të kthehen nga Roboami, mbret i Judës".</para>
  <para style="p"><verse number="28" style="v"/>Mbasi u këshillua, mbreti bëri dy viça prej ari dhe i tha popullit: "Është shumë për ju të shkoni deri në Jeruzalem! O Izrael, ja ku janë perënditë e tua që të kanë nxjerrë nga vendi i Egjiptit!".</para>
  <para style="p"><verse number="29" style="v"/>Pastaj vendosi njërin prej tyre në Bethel dhe tjetrin në Dan.</para>
  <para style="p"><verse number="30" style="v"/>Ky ishte shkaku i mëkatit, sepse populli shkonte deri në Dan për të rënë përmbys përpara një viçi.</para>
  <para style="p"><verse number="31" style="v"/>Ai ndërtoi edhe tempuj mbi vendet e larta dhe bëri priftërinj duke i marrë nga të gjitha shtresat, por që nuk ishin bij të Levit.</para>
  <para style="p"><verse number="32" style="v"/>Jeroboami caktoi një festë në muajin e tetë, ditën e pesëmbëdhjetë të muajit, të njëllojtë me festën që kremtohej në Judë dhe ofroi flijime mbi altarin. Kështu veproi në Bethel për të flijuar viçat që ai kishte bërë; dhe në Bethel vendosi priftërinjtë e vendeve të larta që kishte ngritur.</para>
  <para style="p"><verse number="33" style="v"/>Ditën e pesëmbëdhjetë të muajit të tetë, muaj i zgjedhur nga ai vetë, Jeroboami u ngjit në altarin që kishte ndërtuar në Bethel; caktoi një festë për bijtë e Izraelit dhe u ngjit në altar për të djegur temjan.</para>
  <chapter number="13" style="c"/>
  <para style="p"><verse number="1" style="v"/>Dhe ja, një njeri i Perëndisë arriti nga Juda në Bethel me urdhër të Zotit, ndërsa Jeroboami qëndronte pranë altarit për të djegur temjan.</para>
  <para style="p"><verse number="2" style="v"/>Me urdhër të Zotit klithi kundër altarit dhe tha: "Altar, altar, kështu thotë Zoti: "Ja, në shtëpinë e Davidit do të lindë një djalë, i quajtur Josia, i cili ka për të flijuar mbi ty priftërinjtë e vendeve të larta dhe do të djegë mbi ty kocka njerëzore"".</para>
  <para style="p"><verse number="3" style="v"/>Po atë ditë dha një shenjë të mrekullueshme, duke thënë: "Kjo është shenja për të cilën foli Zoti; ja, altari do të çahet dhe hiri që është mbi të do të shpërndahet".</para>
  <para style="p"><verse number="4" style="v"/>Kur mbreti Jeroboam dëgjoi fjalët që njeriu i Perëndisë kishte shqiptuar kundër altarit në Bethel, shtriu dorën nga altari dhe tha: "Kapeni!". Por dora që Jeroboami kishte shtrirë kundër tij u tha dhe nuk mundi më ta tërheqë.</para>
  <para style="p"><verse number="5" style="v"/>Përveç kësaj, altari u ça dhe hiri i tij u shpërnda, sipas shenjës që njeriu i Perëndisë kishte dhënë me urdhër të Zotit.</para>
  <para style="p"><verse number="6" style="v"/>Atëherë mbreti iu drejtua njeriut të Zotit dhe i tha: Oh, lutju shumë Zotit, Perëndisë tënd, dhe lutu për mua, derisa të më ripërtërihet dora". Njeriu i Perëndisë iu lut shumë Zotit dhe mbretit iu ripërtëri dora, ashtu siç ishte më parë.</para>
  <para style="p"><verse number="7" style="v"/>Atëherë mbreti i tha njeriut të Perëndisë: "Eja në shtëpi bashkë me mua që ta marrësh veten; do të të bëj edhe një dhuratë".</para>
  <para style="p"><verse number="8" style="v"/>Por njeriu i Perëndisë iu përgjigj mbretit: "Edhe sikur të më jepje gjysmën e shtëpisë sate, unë nuk do të vija me ty dhe as do të haja bukë e as do të pija ujë në këtë vend,</para>
  <para style="p"><verse number="9" style="v"/>sepse kështu më ka urdhëruar Zoti: "Ti nuk do të hash bukë as do të pish ujë dhe nuk do të kthehesh nga rruga që ke përshkuar kur shkove".</para>
  <para style="p"><verse number="10" style="v"/>Kështu ai shkoi nëpër një rrugë tjetër dhe nuk u kthye nëpër rrugën që kishte përshkuar kur vajti në Bethel.</para>
  <para style="p"><verse number="11" style="v"/>Në Bethel banonte një profet plak; bijtë e tij shkuan e treguan tërë atë që njeriu i Perëndisë kishte bërë atë ditë në Bethel dhe i treguan atit të tyre fjalët që ai i kishte thënë mbretit.</para>
  <para style="p"><verse number="12" style="v"/>I ati i pyeti ata: "Nëpër çfarë rruge iku?". Ç'është e vërteta, bijtë e tij e kishin parë nëpër çfarë rruge kishte shkuar njeriu i Perëndisë i ardhur nga Juda.</para>
  <para style="p"><verse number="13" style="v"/>Atëherë ai u tha bijve të tij: "Më shaloni gomarin". I shaluan gomarin dhe ai hipi mbi të;</para>
  <para style="p"><verse number="14" style="v"/>e ndoqi njeriun e Perëndisë dhe e gjeti ulur nën një lis dhe i tha: "A je ti njeriu i Perëndisë që ka ardhur nga Juda?". Ai iu përgjigj: "Jam unë".</para>
  <para style="p"><verse number="15" style="v"/>Atëherë profeti plak i tha: "Eja në shtëpinë time për të ngrënë diçka".</para>
  <para style="p"><verse number="16" style="v"/>Por ai u përgjigj: "Nuk mund të kthehem prapa as të vij me ty, nuk mund të ha bukë dhe të pi ujë me ty në këtë vend,</para>
  <para style="p"><verse number="17" style="v"/>sepse Zoti më ka thënë: "Ti atje nuk do të hash bukë as do të pish ujë, dhe nuk do të kthehesh nëpër rrugën e përshkuar kur shkove".</para>
  <para style="p"><verse number="18" style="v"/>Tjetri i tha: "Edhe unë jam profet si ti; dhe një engjëll më ka folur nga ana e Zotit, duke thënë: "Merre me vete në shtëpinë tënde që të hajë bukë dhe të pijë ujë"". Por ai gënjente.</para>
  <para style="p"><verse number="19" style="v"/>Kështu njeriu i Perëndisë u kthye prapa bashkë me të dhe hëngri bukë në shtëpinë e atij dhe piu ujë.</para>
  <para style="p"><verse number="20" style="v"/>Ndërsa ishin ulur në tryezë, fjala e Zotit iu drejtua profetit që e kishte kthyer prapa;</para>
  <para style="p"><verse number="21" style="v"/>dhe ai i thirri njeriut të Perëndisë të ardhur nga Juda, duke thënë: "Kështu flet Zoti: "Me qenë se nuk iu binde urdhrit të Zotit dhe nuk respektove porosinë e Zotit, Perëndisë tënd, që të kishte dhënë,</para>
  <para style="p"><verse number="22" style="v"/>por u ktheve prapa dhe hëngre bukë e pive ujë në vendin që Zoti të pati thënë: "Mos ha bukë e mos pi ujë", kufoma jote nuk ka për të hyrë në varret e prindërve të tu".</para>
  <para style="p"><verse number="23" style="v"/>Kur mbaroi së ngrëni dhe së piri, profeti që e kishte kthyer prapa i shaloi gomarin.</para>
  <para style="p"><verse number="24" style="v"/>Kështu ai u nis, por një luan i doli rrugës dhe e vrau. Kufoma e tij u hodh në mes të rrugës, ndërsa gomari i qëndronte afër dhe vetë luani mbeti pranë kufomës.</para>
  <para style="p"><verse number="25" style="v"/>Disa njerëz kaluan andej dhe panë kufomën të hedhur në rrugë dhe luanin që rrinte afër kufomës; ata shkuan dhe e treguan këtë gjë në qytetin ku banonte profeti plak.</para>
  <para style="p"><verse number="26" style="v"/>Sa e dëgjoi profeti që e kishte kthyer prapa, ai tha: "Është njeriu i Perëndisë, që nuk iu bind urdhrit të Zotit; për këtë arsye Zoti e ka lënë në kthetrat e një luani, që e ka shqyer dhe vrarë, sipas fjalës që kishte thënë Zoti".</para>
  <para style="p"><verse number="27" style="v"/>Pastaj iu drejtua bijve të tij dhe u tha: "Më shaloni gomarin". Ata ia shaluan.</para>
  <para style="p"><verse number="28" style="v"/>Kështu ai u nis dhe e gjeti kufomën të hedhur në mes të rrugës, ndërsa gomari dhe luani rrinin afër kufomës; luani nuk e kishte ngrënë kufomën as kishte shqyer gomarin.</para>
  <para style="p"><verse number="29" style="v"/>Profeti mori kufomën e njeriut të Perëndisë, e ngarkoi mbi gomarin dhe u kthye; kështu profeti plak u kthye në qytet për ta vajtuar dhe për ta varrosur.</para>
  <para style="p"><verse number="30" style="v"/>E vendosi kufomën në varrin e tij; dhe filluan ta qajnë, duke thënë: "Oh, vëllai im!".</para>
  <para style="p"><verse number="31" style="v"/>Mbas varrimit, profeti plak u tha bijve të tij: "Kur të vdes unë, më varrosni në varrin e njeriut të Perëndisë; m'i vini kockat pranë kockave të tij.</para>
  <para style="p"><verse number="32" style="v"/>Sepse me siguri do të vërtetohet fjala e thënë prej tij me urdhër të Zotit kundër altarit të Bethelit dhe kundër tërë shenjtërorëve të vendeve të larta në qytetet e Samarisë".</para>
  <para style="p"><verse number="33" style="v"/>Mbas kësaj ngjarjeje, Jeroboami nuk u tërhoq nga rruga e tij e keqe, por bëri priftërinj të tjerë për vendet e larta, duke i marrë nga çdo shtresë personash; kushdo që e dëshironte, shenjtërohej prej tij dhe bëhej prift i vendeve të larta.</para>
  <para style="p"><verse number="34" style="v"/>Ky qe mëkati i shtëpisë së Jeroboamit, që shkaktoi shkatërrimin e saj dhe shfarosjen e saj nga faqja e dheut.</para>
  <chapter number="14" style="c"/>
  <para style="p"><verse number="1" style="v"/>Në atë kohë Abijahu, bir i Jeroboamit, u sëmur.</para>
  <para style="p"><verse number="2" style="v"/>Jeroboami i tha bashkëshortes së vet: "Çohu, të lutem, ndërro petkat që të mos dihet se je gruaja e Jeroboamit, dhe shko në Shiloh. Atje është profeti Ahijah, që ka parashikuar se unë do të bëhesha mbret e këtij populli.</para>
  <para style="p"><verse number="3" style="v"/>Merr me vete dhjetë bukë, disa kuleç dhe një enë me mjaltë dhe shko tek ai; ai do të të thotë se ç'ka për të ndodhur me fëmijën".</para>
  <para style="p"><verse number="4" style="v"/>Gruaja e Jeroboamit veproi në këtë mënyrë: u ngrit, shkoi në Shiloh dhe arriti në shtëpinë e Ahijahut. Ahijahu nuk shikonte dot sepse sytë i qenë errur nga pleqëria.</para>
  <para style="p"><verse number="5" style="v"/>Zoti i kishte thënë Abijahut: "Ja, gruaja e Jeroboamit është duke ardhur për t'u këshilluar me ty për të birin që është i sëmurë. Ti do t'i thuash kështu e kështu. Kur do të hyjë, ajo do të shtihet se është një grua tjetër".</para>
  <para style="p"><verse number="6" style="v"/>Sapo Ahijahu dëgjoi zhurmën e hapave të saj kur po hynte nga porta, ai tha: "Hyr, o bashkëshorte e Jeroboamit. Pse bën sikur je një person tjetër? Unë duhet të të jap lajme të këqija.</para>
  <para style="p"><verse number="7" style="v"/>Shko dhe i thuaj Jeroboamit: "Kështu flet Zoti, Perëndia i Izraelit: Unë të kam ngritur nga gjiri i popullit dhe të kam bërë princ të popullit tim të Izraelit,</para>
  <para style="p"><verse number="8" style="v"/>e rrëmbeva mbretërinë nga duart e shtëpisë së Davidit dhe ta dhashë ty, por ti nuk ke qenë si shërbëtori im Davidi që ka respektuar urdhërimet e mia dhe më ka ndjekur me gjithë zemër, duke bërë ato që ishin të drejta në sytë e mia;</para>
  <para style="p"><verse number="9" style="v"/>ti ke vepruar më keq nga të gjithë ata që qenë para teje, sepse ke arritur të sajosh perëndi të tjera dhe shëmbëlltyra me derdhje për të provokuar zemërimin tim, dhe më ke hedhur prapa krahëve.</para>
  <para style="p"><verse number="10" style="v"/>Prandaj, ja, unë do të dërgoj fatkeqësinë mbi shtëpinë e Jeroboamit dhe do të shfaros nga shtëpia e tij çdo mashkull në Izrael, qoftë skllav apo i lirë, dhe do ta fshij plotësisht shtëpinë e Jeroboamit, ashtu si fshihen plehrat derisa të zhduken tërësisht.</para>
  <para style="p"><verse number="11" style="v"/>Ata të shtëpisë së Jeroboamit që do të vdesin në qytet do t'i hanë qentë; dhe ata që do të vdesin nëpër ara, do t'i hanë shpendët e qiellit; sepse kështu ka folur Zoti.</para>
  <para style="p"><verse number="12" style="v"/>Prandaj çohu dhe shko në shtëpinë tënde; sa të hysh në qytet, fëmija ka për të vdekur.</para>
  <para style="p"><verse number="13" style="v"/>Tërë Izraeli do ta vajtojë dhe do ta varrosë. Ai do të jetë i vetmi nga shtëpia e Jeroboamit që do të varroset, sepse është i vetmi nga shtëpia e Jeroboamit tek i cili u gjet diçka e mirë dhe që i pëlqen Zotit, Perëndisë të Izraelit.</para>
  <para style="p"><verse number="14" style="v"/>Zoti do të vendosë mbi Izraelin mbretin e tij, që po atë ditë do të shfarosë shtëpinë e Jeroboamit. Ç'po them kështu. Kjo po ndodh që tani.</para>
  <para style="p"><verse number="15" style="v"/>Zoti do të shfryjë mbi Izraelin si mbi kallamishtet e ujit, do ta çrrënjosë Izraelin nga kjo tokë e mirë që u kishte dhënë etërve të tij dhe do t'i shkoqë ata matanë Lumit, sepse kanë bërë Asherimët e tyre, duke shkaktuar zemërimin e Zotit.</para>
  <para style="p"><verse number="16" style="v"/>Ai do ta braktisë Izraelin për shkak të mëkateve të Jeroboamit, sepse ai ka kryer mëkate dhe ka bërë që të mëkatojë edhe Izraeli"".</para>
  <para style="p"><verse number="17" style="v"/>Pastaj gruaja e Jeroboamit u ngrit dhe u nis, arriti në Tirtsah; me të arritur në pragun e shtëpisë, fëmija i vdiq.</para>
  <para style="p"><verse number="18" style="v"/>E varrosën dhe tërë Izraeli e qau, sipas fjalës që Zoti kishte thënë me anë të profetit Ahijah, shërbëtorit të tij.</para>
  <para style="p"><verse number="19" style="v"/>Bëmat e tjera të Jeroboamit, si luftoi dhe si mbretëroi, janë shkruar në librin e Kronikave të mbretërve të Izraelit.</para>
  <para style="p"><verse number="20" style="v"/>Kohëzgjatja e mbretërisë së Jeroboamit qe njëzet e dy vjet; pastaj atë e zuri gjumi bashkë me etërit e tij dhe në vend të tij mbretëroi i biri, Nadabi.</para>
  <para style="p"><verse number="21" style="v"/>Roboami, bir i Salomonit, mbretëroi në Judë. Ai ishte dyzet e një vjeç kur u bë mbret dhe mbretëroi shtatëmbëdhjetë vjet në Jeruzalem, në qytetin që Zoti kishte zgjedhur nga tërë fiset e Izraelit</para>
  <para style="p"><verse number="22" style="v"/>Ata të Judës bënë atë që është e keqe në sytë e Zotit; dhe me mëkatet që bënë shkaktuan xhelozinë e Zotit më tepër nga ç'kishin bërë etërit e tyre.</para>
  <para style="p"><verse number="23" style="v"/>Edhe ata ndërtuan vende të larta, shtylla dhe Asherimë në të gjitha kodrat e larta dhe poshtë çdo druri të gjelbër.</para>
  <para style="p"><verse number="24" style="v"/>Përveç kësaj, kishte në vend njerëz që jepeshin mbas kurvërisë së shenjtë. Ata merreshin me të gjitha gjërat e neveritshme të kombeve që Zoti kishte dëbuar përpara bijve të Izraelit.</para>
  <para style="p"><verse number="25" style="v"/>Në vitin e pestë të mbretit Roboam, mbreti i Egjiptit Shishaku doli kundër Jeruzalemit,</para>
  <para style="p"><verse number="26" style="v"/>dhe mori me vete thesaret e shtëpisë të Zotit dhe thesaret e pallatit mbretëror; mori me vete çdo gjë, duke përfshirë mburojat e arta që Salomoni kishte bërë.</para>
  <para style="p"><verse number="27" style="v"/>Në vend të tyre mbreti Roboam dha urdhër të bëheshin mburoja prej bronzi dhe ua dorëzoi komandantëve të rojeve që ruanin hyrjen e pallatit mbretëror.</para>
  <para style="p"><verse number="28" style="v"/>Sa herë që mbreti hynte në shtëpinë e Zotit, rojet i çonin në sallën e rojeve.</para>
  <para style="p"><verse number="29" style="v"/>Pjesa tjetër e bëmave të Roboamit dhe të gjitha ato që ai bëri a nuk janë të shkruara vallë në Kronikat e mbretërve të Judës?</para>
  <para style="p"><verse number="30" style="v"/>U bë një luftë e pandërprerë midis Roboamit dhe Jeroboamit.</para>
  <para style="p"><verse number="31" style="v"/>Pastaj Roboamin e zuri gjumi me etërit e tij dhe u varros me ta në qytetin e Davidit. E ëma quhej Naamaha, ishte amonite. Në vend të tij mbretëroi i biri, Abijami.</para>
  <chapter number="15" style="c"/>
  <para style="p"><verse number="1" style="v"/>Në vitin e tetëmbëdhjetë të mbretërisë së Jeroboamit, birit të Nebatit, Abijami filloi të mbretërojë mbi Judën.</para>
  <para style="p"><verse number="2" style="v"/>Ai mbretëroi tre vjet në Jeruzalem. E ëma quhej Maakah dhe ishte bijë e Abishalomit.</para>
  <para style="p"><verse number="3" style="v"/>Ai kreu mëkatet që i ati kishte bërë para tij dhe zemra e tij nuk iu shenjtërua plotësisht Zotit, Perëndisë së tij, ashtu si zemra e Davidit, atit të tij.</para>
  <para style="p"><verse number="4" style="v"/>Megjithatë për dashurinë që ushqente për Davidin, Zoti, Perëndia i tij, i la një llambë në Jeruzalem, dhe e ngriti të birin mbas tij dhe e bëri të qëndrueshëm Jeruzalemin,</para>
  <para style="p"><verse number="5" style="v"/>sepse Davidi kishte bërë atë që është e drejtë në sytë e Zotit dhe nuk ishte larguar nga ajo që Zoti i kishte urdhëruar të bënte gjatë gjithë kohës së jetës së tij, me përjashtim të rastit të Uriahut, hiteut.</para>
  <para style="p"><verse number="6" style="v"/>Midis Roboamit dhe Jeroboamit pati luftë sa qe gjallë Roboami.</para>
  <para style="p"><verse number="7" style="v"/>Pjesa tjetër e bëmave të Abijamit dhe të gjitha ato që ai bëri a nuk janë të shkruara vallë në librin e Kronikave të mbretërve të Judës? Pati luftë midis Abijamit dhe Jeroboamit.</para>
  <para style="p"><verse number="8" style="v"/>Pastaj Abijamin e zuri gjumi bashkë me etërit e tij dhe e varrosën në qytetin e Davidit. Në vend të tij mbretëroi i biri, Asa.</para>
  <para style="p"><verse number="9" style="v"/>Në vitin e njëzet të mbretërisë së Jeroboamit, mbretit të Izraelit, Asa filloi të mbretërojë në Judë.</para>
  <para style="p"><verse number="10" style="v"/>Ai mbretëroi dyzet e një vjet në Jeruzalem. E ëma quhej Maakah dhe ishte bijë e Abishalomit.</para>
  <para style="p"><verse number="11" style="v"/>Asa bëri atë që është e drejtë në sytë e Zotit, ashtu si i ati Davidi.</para>
  <para style="p"><verse number="12" style="v"/>Eliminoi nga vendi ata që merreshin me kurvëri të shenjtë dhe tërë idhujt e krijuar nga etërit e tij.</para>
  <para style="p"><verse number="13" style="v"/>Hoqi nga posti i mbretëreshës nënën e tij Maakah, sepse ajo kishte bërë një idhull të neveritshëm të Asherahut; Asa e rrëzoi atë idhull të neveritshëm dhe e dogji pranë përroit Kidron.</para>
  <para style="p"><verse number="14" style="v"/>Por vendet e larta nuk u eliminuan; megjithatë zemra e Asas mbeti plotësisht e shenjtëruar Zotit gjatë gjithë jetës së tij.</para>
  <para style="p"><verse number="15" style="v"/>Ai solli në shtëpinë e Zotit gjërat e shenjtëruara nga i ati dhe gjërat që ai vetë i kishte shenjtëruar: argjendin, arin dhe enët.</para>
  <para style="p"><verse number="16" style="v"/>Pati luftë midis Asas dhe Baashas, mbretit të Izraelit, gjatë gjithë jetës së tyre.</para>
  <para style="p"><verse number="17" style="v"/>Baasha, mbret i Izraelit, doli kundër Judës dhe ndërtoi Ramahun, me qëllim që të pengonte këdo që të shkonte ose të vinte nga Asa, mbret i Judës.</para>
  <para style="p"><verse number="18" style="v"/>Atëherë Asa mori tërë argjendin dhe arin që kishte mbetur në thesaret e shtëpisë të Zotit dhe thesaret e pallatit mbretëror dhe ua dorëzoi shërbëtorëve të tij; mbreti Asa i dërgoi pastaj te Ben-Hadadi, bir i Tabrimonit, që ishte bir i Hezionit, mbretit të Sirisë, që banonte në Damask, për t'i thënë:</para>
  <para style="p"><verse number="19" style="v"/>"Le të ketë aleancë midis teje dhe meje ashtu si ka pasur midis atit tim dhe atit tënd. Ja, unë po të dërgoj një dhuratë ari dhe argjendi; shko dhe prishe aleancën tënde me Baasham, mbretin e Izraelit, me qëllim që ai të tërhiqet nga unë".</para>
  <para style="p"><verse number="20" style="v"/>Ben-Hadadi dëgjoi këshillat e mbretit Asa dhe dërgoi komandantët e ushtrisë së tij kundër qytetit të Izraelit; pushtoi Ijoin, Danin, Abel-Beth-Maakahun dhe tërë krahinën e Kinerothit me gjithë vendin e Neftalit.</para>
  <para style="p"><verse number="21" style="v"/>Sapo Baasha e mësoi këtë lajm, ndërpreu ndërtimin e Ramahut dhe qëndroi në Tirtsah.</para>
  <para style="p"><verse number="22" style="v"/>Atëherë mbreti Asa thirri tërë ata të Judës, pa përjashtuar asnjë; ata morën nga Ramahu gurët dhe lëndën që Baasha kishte përdorur për të ndërtuar, dhe me këto materiale mbreti Asa ndërtoi Geban e Beniaminit dhe Mitspahun.</para>
  <para style="p"><verse number="23" style="v"/>Pjesën tjetër të bëmave të Asas, të gjitha trimëritë e tij, të gjitha ato që bëri dhe qytetet që ndërtoi a nuk janë vallë të shkruara në librin e Kronikave të mbretërve të Judës? Por në pleqëri ai vuante nga një dhembje te këmbët.</para>
  <para style="p"><verse number="24" style="v"/>Pastaj e zuri gjumi me etërit e tij dhe e varrosën bashkë me ta në qytetin e Davidit, atit të tij. Në vendin e tij mbretëroi i biri, Jozafati.</para>
  <para style="p"><verse number="25" style="v"/>Nadabi, bir i Jeroboamit, filloi të mbretërojë mbi Izrael vitin e dytë të Asas, mbretit të Judës, dhe mbretëroi në Izrael dy vjet.</para>
  <para style="p"><verse number="26" style="v"/>Ai bëri atë që është e keqe në sytë e Zotit dhe ndoqi rrugët e atit të tij dhe mëkatin në të cilin e kishte futur Izraelin.</para>
  <para style="p"><verse number="27" style="v"/>Pastaj Baasha, bir i Ahijahut, nga shtëpia e Isakarit, komplotoi kundër tij dhe e vrau në Gibethon që u përkiste filistenjve, ndërsa Nadabi dhe tërë Izraeli kishin rrethuar Gibethonin.</para>
  <para style="p"><verse number="28" style="v"/>Baasha e vrau në vitin e tretë të Asas, mbretit të Judës, dhe mbretëroi në vend të tij.</para>
  <para style="p"><verse number="29" style="v"/>Me t'u bërë mbret, ai shfarosi tërë shtëpinë e Jeroboamit; nga Jeroboami s'la të gjallë asnjë, por e shfarosi krejt shtëpinë e tij, sipas fjalës që kishte thënë Zoti me anë të shërbëtorit të tij Ahijah, shilonitit,</para>
  <para style="p"><verse number="30" style="v"/>për shkak të mëkateve të Jeroboamit, të kryera nga ai dhe që Izraeli i kreu me nxitjen e tij, duke shkaktuar zemërimin e Zotit, Perëndisë të Izraelit.</para>
  <para style="p"><verse number="31" style="v"/>Pjesa tjetër e bëmave të Nadabit dhe të gjitha atë që ai bëri a nuk janë vallë të shkruara në librin e Kronikave të mbretërve të Izraelit?</para>
  <para style="p"><verse number="32" style="v"/>Pati luftë midis Asas dhe Baashas, mbretit të Izraelit, gjatë gjithë kohës së jetës së tyre.</para>
  <para style="p"><verse number="33" style="v"/>Vitin e tretë të sundimit të Asas, mbretit të Judës, Baasha, bir i Ahijahut, filloi të mbretërojë mbi tërë Izraelin në Tirtsah; dhe mbretëroi njëzet e katër vjet.</para>
  <para style="p"><verse number="34" style="v"/>Ai bëri atë që është e keqe në sytë e Zotit dhe vazhdoi rrugët e Jeroboamit dhe mëkatin që ky e kishte shtyrë Izraelin të kryente.</para>
  <chapter number="16" style="c"/>
  <para style="p"><verse number="1" style="v"/>Pastaj fjala e Zotit iu drejtua Jehuhit, birit të Hananit, kundër Baashas, duke thënë:</para>
  <para style="p"><verse number="2" style="v"/>"Të kam ngritur nga pluhuri dhe të kam bërë princ të popullit tim Izraelit, por ti ke ndjekur rrugën e Jeroboamit dhe ke bërë të mëkatojë popullin tim të Izraelit, duke provokuar zemërimin tim me mëkatet e tij;</para>
  <para style="p"><verse number="3" style="v"/>prandaj do të zhduk Baashan dhe shtëpinë e tij dhe do ta bëj me shtëpinë tënde atë që kam bërë me shtëpinë e Jeroboamit, birit të Nebatit.</para>
  <para style="p"><verse number="4" style="v"/>Ata të Baashas që do të vdesin në qytet do t'i hanë qentë, dhe ata që do të vdesin në ara do t'i hanë shpendët e qiellit".</para>
  <para style="p"><verse number="5" style="v"/>Pjesa tjetër e bëmave dhe të trimërive a nuk janë vallë të shkruara në librin e Kronikave të mbretërve të Izraelit?</para>
  <para style="p"><verse number="6" style="v"/>Pastaj Baashan e zuri gjumi me etërit e tij dhe e varrosën në Tirtsah. Në vend të tij mbretëroi i biri, Elahu.</para>
  <para style="p"><verse number="7" style="v"/>Përveç kësaj fjala e Zotit iu drejtua me anë të profetit Jehu, birit të Hananit, kundër Baashas dhe kundër shtëpisë së tij për gjithë të këqijat që Baasha kishte bërë në sytë e Zotit, duke shkaktuar zemërimin e tij me veprat e kryera nga dora e tij, duke u bërë si shtëpia e Jeroboamit, edhe sepse e kishte vrarë atë.</para>
  <para style="p"><verse number="8" style="v"/>Në vitin e njëzet e gjashtë të Asas, mbretit të Judës, Elahu, bir i Baashas, filloi të mbretëroj mbi Izraelin në Tirtsah dhe qëndroi në fron dy vjet.</para>
  <para style="p"><verse number="9" style="v"/>Zimri, shërbëtori i tij, komandant i gjysmës së qerreve të tij, komplotoi kundër tij. Ndërsa ai ndodhej në Tirtsah, duke pirë dhe duke u dehur në shtëpinë e Artsas, prefektit të pallatit të Tirtsahut,</para>
  <para style="p"><verse number="10" style="v"/>Zimri hyri, e goditi dhe e vrau në vitin e njëzet e shtatë të Asas, mbretit të Judës, dhe mbretëroi në vend të tij.</para>
  <para style="p"><verse number="11" style="v"/>Kur filloi të mbretërojë, sapo u ul në fron, shkatërroi tërë shtëpinë e Baashas; nuk la të gjallë as edhe një mashkull midis kushërinjve të afërt të tij dhe miqve.</para>
  <para style="p"><verse number="12" style="v"/>Kështu Zimri shfarosi tërë shtëpinë e Baashas, sipas fjalës së Zotit të drejtuar kundër Baashas me anë të profetit Jehu,</para>
  <para style="p"><verse number="13" style="v"/>për shkak të mëkateve të Baashas dhe të mëkateve të birit të tij Elah, që ata vetë kishin kryer dhe që kishin bërë t'i kryente Izraeli, duke nxitur zemërimin e Zotit, Perëndisë të Izraelit, me idhujt e tyre.</para>
  <para style="p"><verse number="14" style="v"/>Pjesa tjetër e bëmave të Elahut dhe tërë atë që ai bëri a nuk janë vallë të shkruara në librin e Kronikave të mbretërve të Izraelit?</para>
  <para style="p"><verse number="15" style="v"/>Në vitin e njëzet e shtatë të Asas, mbretit të Judës, Zimri mbretëroi shtatë ditë në Tirtsah. Populli kishte fushuar kundër Gibethonit, që u përkiste filistenjve.</para>
  <para style="p"><verse number="16" style="v"/>Kështu populli që kishte ngritur kampin dëgjoi të thuhet: "Zimri ka komplotuar, madje ka vrarë mbretin!". Po atë ditë në kamp tërë Izraeli bëri mbret të Izraelit, Omrin, komandantin e ushtrisë.</para>
  <para style="p"><verse number="17" style="v"/>Pastaj Omri u nis nga Gibethoni dhe rrethoi Tirtsahun.</para>
  <para style="p"><verse number="18" style="v"/>Kur Zimri pa që qyteti ishte pushtuar, u tërhoq në kullën e pallatit mbretëror, i vuri zjarrin pallatit mbretëror që ndodhej mbi të dhe kështu vdiq,</para>
  <para style="p"><verse number="19" style="v"/>për shkak të mëkateve që kishte kryer, duke bërë atë që është e keqe në sytë e Zotit, duke ndjekur rrugën e Jeroboamit dhe duke kryer mëkatin që ky kishte bërë duke e nxitur Izraelin të mëkatojë.</para>
  <para style="p"><verse number="20" style="v"/>Pjesa tjetër e bëmave të Zimrit dhe komploti që ai thuri a nuk janë vallë të shkruara në librin e Kronikave të mbretërve të Izraelit?</para>
  <para style="p"><verse number="21" style="v"/>Atëherë populli i Izraelit u nda në dy pjesë: gjysma e popullit shkonte pas Tibnit, birit të Ginathit, për ta bërë mbret; gjysma tjetër shkonte pas Omrit.</para>
  <para style="p"><verse number="22" style="v"/>Por populli që shkonte pas Omrit pati epërsi mbi popullin që ndiqte Tibnin, birin e Ginathit. Tibni vdiq dhe mbretëroi Omri.</para>
  <para style="p"><verse number="23" style="v"/>Në vitin e tridhjetenjëtë të Asas, mbretit të Judës, Omri filloi të mbretërojë mbi Izraelin dhe mbretëroi dymbëdhjetë vjet. Gjashtë vjet mbretëroi në Tirtsah,</para>
  <para style="p"><verse number="24" style="v"/>pastaj bleu nga Shemeri malin e Samarisë për dy talenta argjendi; ndërtoi në mal një qytetet të cilin e quajti Samaria, nga emri i Shemerit, zotëria i malit.</para>
  <para style="p"><verse number="25" style="v"/>Omri bëri atë që është e keqe për sytë e Zotit dhe u soll më keq se të gjithë paraardhësit e tij;</para>
  <para style="p"><verse number="26" style="v"/>ndoqi tërësisht rrugën e Jeroboamit, birit të Nebatit, dhe mëkatet që ky kishte detyruar Izraelin t'i kryejë, duke shkaktuar zemërimin e Zotit, Perëndisë të Izraelit, me idhujt e tij.</para>
  <para style="p"><verse number="27" style="v"/>Pjesa tjetër e bëmave të kryera nga Omri dhe trimëritë e tij a nuk janë vallë të shkruara në librin e Kronikave të mbretërve të Izraelit?</para>
  <para style="p"><verse number="28" style="v"/>Pastaj Omrin e zuri gjumi me etërit e tij dhe e varrosën në Samari. Në vend të tij mbretëroi i biri, Ashabi.</para>
  <para style="p"><verse number="29" style="v"/>Ashabi, bir i Omrit, filloi të mbretërojë mbi Izraelin në vitin e tridhjetë e tetë të Asas, mbretit të Judës; dhe Ashabi, bir i Omrit, mbretëroi në Samari mbi Izraelin njëzet e dy vjet.</para>
  <para style="p"><verse number="30" style="v"/>Ashabi, bir i Omrit bëri ato gjëra që shihen me sy të keq nga Zoti më tepër se ata që e kishin paraprirë.</para>
  <para style="p"><verse number="31" style="v"/>Përveç kësaj, sikur të ishte për të një gjë e vogël ndjekja e mëkateve të Jeroboamit; birit të Nebatit mori për grua Jezebelën, bijën e Ethbaalit, mbretit të sidonitëve, dhe shkoi t'i shërbejë Baalit dhe të bjerë përmbys para tij.</para>
  <para style="p"><verse number="32" style="v"/>I ngriti pastaj një altar Baalit, në tempullin e Baalit, që kishte ndërtuar në Samari.</para>
  <para style="p"><verse number="33" style="v"/>Ashabi bëri edhe një Asherah; Ashabi provokoi zemërimin e Zotit, Perëndisë të Izraelit, më tepër se gjithë etërit e Izraelit që e kishin paraprirë.</para>
  <para style="p"><verse number="34" style="v"/>Gjatë ditëve të sundimit të tij, Hieli nga Betheli rindërtoi Jerikon; hodhi themelet e tij mbi Abiramin, të parëlindurin e tij, dhe ngriti portat mbi Segubin, më të riun nga bijtë e tij, sipas fjalës që Zoti kishte thënë me anë të Jozueut, birit të Nunit.</para>
  <chapter number="17" style="c"/>
  <para style="p"><verse number="1" style="v"/>Elia, tishbiti, një nga banorët e Galaadit i tha Ashabit: "Ashtu siç është e vërtetë që rron Zoti, Perëndia i Izraelit, në prani të të cilit unë ndodhem, nuk do të ketë as vesë as shi gjatë këtyre viteve, veçse me fjalën time".</para>
  <para style="p"><verse number="2" style="v"/>Pastaj fjala e Zotit iu drejtua atij, duke thënë:</para>
  <para style="p"><verse number="3" style="v"/>"Largohu që këtej, ktheu nga lindja dhe fshihu pranë përroit Kerith, që ndodhet në lindje të Jordanit.</para>
  <para style="p"><verse number="4" style="v"/>Do të pish ujë në përrua dhe unë i kam urdhëruar korbat që të të japin të hash atje".</para>
  <para style="p"><verse number="5" style="v"/>Kështu ai u nis dhe veproi sipas fjalës të Zotit; shkoi dhe u vendos pranë përroit Kerith, që ndodhet në lindje të Jordanit.</para>
  <para style="p"><verse number="6" style="v"/>Korbat i sillnin bukë e mish në mëngjes dhe bukë e mish në mbrëmje, dhe pinte ujë në përrua.</para>
  <para style="p"><verse number="7" style="v"/>Mbas një farë kohe përroi shteroi, sepse nuk binte shi mbi vendin.</para>
  <para style="p"><verse number="8" style="v"/>Atëherë Zoti i foli, duke thënë:</para>
  <para style="p"><verse number="9" style="v"/>"Çohu dhe shko të vendosësh në Sarepta të sidonitëve, sepse atje kam urdhëruar një grua të ve të të sigurojë ushqimin".</para>
  <para style="p"><verse number="10" style="v"/>Ai u ngrit, pra, dhe shkoi në Sarepta; sapo arriti në portën e qytetit, ai pa një të ve që mblidhte dru. Ai e thirri dhe i tha: "Shko dhe më merr pak ujë në një enë që të mund të pi".</para>
  <para style="p"><verse number="11" style="v"/>Ndërsa ajo po shkonte për të marrë ujin, ai e thirri dhe i tha: "Më sill edhe një copë bukë".</para>
  <para style="p"><verse number="12" style="v"/>Ajo u përgjigj: "Ashtu siç është e vërtetë që rron Zoti, Perëndia yt, bukë nuk kam, por kam vetëm një dorë miell në një enë dhe pak vaj në një qyp; dhe tani po mbledh dy copa dru për t'i përgatitur për vete dhe për djalin tim; do t'i hamë dhe pastaj kemi për të vdekur".</para>
  <para style="p"><verse number="13" style="v"/>Elia i tha: "Mos ki frikë; shko dhe bëj si the; por më parë bëj një kulaç të vogël për mua dhe sillma; pastaj ta bësh për vete dhe për djalin tënd.</para>
  <para style="p"><verse number="14" style="v"/>Sepse kështu thotë Zoti, Perëndia i Izraelit: "Ena e miellit nuk do të mbarojë dhe qypi i vajit nuk do të pakësohet deri ditën, që Zoti të dërgojë shiun mbi tokë"".</para>
  <para style="p"><verse number="15" style="v"/>Kështu ajo shkoi dhe veproi sipas fjalës së Elias; dhe kështu hëngrën ajo, Elia dhe gjithë familja e saj për një kohë të gjatë.</para>
  <para style="p"><verse number="16" style="v"/>Ena e miellit nuk mbaroi dhe qypi i vajit nuk u pakësua, sipas fjalës që Zoti kishte shqiptuar me anë të Elias.</para>
  <para style="p"><verse number="17" style="v"/>Mbas këtyre ngjarjeve, biri i gruas, që ishte e zonja e shtëpisë, u sëmur; sëmundja e tij qe aq e rëndë, sa nuk i mbeti më frymë jete.</para>
  <para style="p"><verse number="18" style="v"/>Atëherë ajo i tha Elias: "Çfarë lidhje kam me ty, o njeri i Perëndisë? Ndofta ke ardhur tek unë për të më kujtuar mëkatin që kam bërë dhe për të vrarë djalin tim?".</para>
  <para style="p"><verse number="19" style="v"/>Ai iu përgjigj: "Më jep djalin tënd". Kështu ia mori nga gjiri i saj, e çoi në dhomën lart dhe e shtriu në shtratin e tij.</para>
  <para style="p"><verse number="20" style="v"/>Pastaj i kërkoi ndihmë Zotit dhe tha: "O Zot, Perëndia im, mos ke goditur me fatkeqësi edhe këtë grua të ve, që më strehon, duke bërë t'i vdesë i biri?".</para>
  <para style="p"><verse number="21" style="v"/>U shtri pastaj tri herë mbi fëmijën dhe kërkoi ndihmën e Zotit, duke thënë: "O Zot, Perëndia im, të lutem bëj që t'i kthehet shpirti kësaj fëmije".</para>
  <para style="p"><verse number="22" style="v"/>Zoti e plotësoi dëshirën e shprehur në zërin e Elias; shpirti i fëmijës u kthye tek ai dhe ai mori jetë përsëri.</para>
  <para style="p"><verse number="23" style="v"/>Atëherë Elia mori fëmijën, e zbriti nga dhoma e sipërme e shtëpisë dhe ia dha nënës së tij, duke i thënë: "Shiko, fëmija jote është gjallë!".</para>
  <para style="p"><verse number="24" style="v"/>Atëherë gruaja i tha Elias: "Tani pranoj që ti je një njeri i Perëndisë dhe që fjala e Zotit në gojën tënde është e vërtetë".</para>
  <chapter number="18" style="c"/>
  <para style="p"><verse number="1" style="v"/>Shumë kohë më vonë, gjatë vitit të tretë, fjala e Zotit iu drejtua Elias, duke i thënë: "Shko dhe paraqitu te Ashabi dhe unë do të dërgoj shiun mbi vendin".</para>
  <para style="p"><verse number="2" style="v"/>Elia shkoi të paraqitet te Ashabi. Atëherë në Samari kishte pllakosur një zi e madhe e bukës.</para>
  <para style="p"><verse number="3" style="v"/>Ashabi dërgoi të thërrasë Abdian, që ishte kryekujdestari i tij. (Abdia kishte frikë të madhe nga Zoti;</para>
  <para style="p"><verse number="4" style="v"/>kështu, kur Jezebeli shfaroste profetët e Zotit, Abdia mori njëqind profetë dhe fshehu pesëdhjetë prej tyre në një shpellë, duke i furnizuar me bukë dhe ujë).</para>
  <para style="p"><verse number="5" style="v"/>Ashabi i tha Abdias: "Shko nëpër vendin në drejtim të të gjitha burimeve dhe rrjedhave ujore; ndofta do të gjejmë bar të mjaftueshëm për të mbajtur gjallë kuajt dhe mushkat dhe nuk do të detyrohemi të vrasim asnjë nga kafshët tona".</para>
  <para style="p"><verse number="6" style="v"/>Kështu e ndanë vendin që do të përshkohej; Ashabi shkoi vetëm nga një anë dhe Abdia vetëm nga ana tjetër.</para>
  <para style="p"><verse number="7" style="v"/>Ndërsa Abdia po udhëtonte, ja ku doli përpara Elia; Abdiu e njohu dhe u shtri me fytyrë për tokë përpara tij, duke thënë: "Ti je zotëria im Elia?".</para>
  <para style="p"><verse number="8" style="v"/>Ai u përgjigj: "Jam unë; shko e i thuaj zotërisë sate: Elia është këtu".</para>
  <para style="p"><verse number="9" style="v"/>Por Abdia u përgjigj: Çfarë mëkati kam kryer që ti dorëzon shërbëtorin tënd në duart e Ashabit që ai të shkaktojë vdekjen time?</para>
  <para style="p"><verse number="10" style="v"/>Ashtu siç është e vërtetë që Zoti, Perëndia yt, rron, nuk ka komb dhe mbretëri në të cilin zoti im nuk ka dërguar njerëz të të kërkojnë; dhe kur thoshin: "Nuk është këtu", ai i vinte të betoheshin mbretërinë dhe kombin që nuk kishin mundur të të gjenin.</para>
  <para style="p"><verse number="11" style="v"/>Dhe tani ti thua: "Shko t'i thuash zotërisë sate: Elia është këtu!".</para>
  <para style="p"><verse number="12" style="v"/>Por do të ndodh që sapo të largohem prej teje, Fryma e Zotit do të të çojë në një vend të panjohur nga unë; kështu unë do të shkoj t'ia njoftoj Ashabit, dhe ky, duke mos të gjetur, do të më vrasë. Dhe shërbëtori yt i druhet Zotit që i ri!</para>
  <para style="p"><verse number="13" style="v"/>A nuk i kanë njoftuar zotërisë sime atë që unë kam bërë kur Jezebeli vriste profetët e Zotit? Si fsheha njëqind nga këta profetë të Zotit, pesëdhjetë në një shpellë dhe pesëdhjetë në një tjetër, duke i furnizuar me bukë dhe me ujë?</para>
  <para style="p"><verse number="14" style="v"/>Dhe tani ti thua: "Shko t'i thuash zotërisë sate: Elia është këtu!". Por ai do të më vrasë".</para>
  <para style="p"><verse number="15" style="v"/>Atëherë Elia u përgjigj: "Ashtu siç është e vërtetë që rron Zoti i ushtrive në prani të të cilit ndodhem, sot do të paraqitem te Ashabi".</para>
  <para style="p"><verse number="16" style="v"/>Abdia, pra, shkoi të kërkojë Ashabin dhe i njoftoi çështjen, dhe Ashabi i doli përpara Elias.</para>
  <para style="p"><verse number="17" style="v"/>Me ta parë Elian i tha: "Ti je pikërisht ai që e bën rrëmujë Izraelin?".</para>
  <para style="p"><verse number="18" style="v"/>Elia u përgjigj: "Nuk jam unë që e bëj rrëmujë Izraelin, por ti dhe shtëpia e atit tënd, sepse keni braktisur urdhërimet e Zotit dhe ti ke shkuar pas Baalëve.</para>
  <para style="p"><verse number="19" style="v"/>Prandaj dërgo tani të thërrasin tërë Izraelin pranë meje në malin Karmel, bashkë me katërqind e pesëdhjetë profetët e Baalit dhe katërqind profetët e Asherahut që hanë në tryezën e Jezebelit".</para>
  <para style="p"><verse number="20" style="v"/>Kështu Ashabi dërgoi e thirri tërë bijtë e Izraelit dhe i mblodhi profetët në malin Karmel.</para>
  <para style="p"><verse number="21" style="v"/>Atëherë Elia iu afrua tërë popullit dhe tha: "Deri kur do të lëkundeni midis dy mendimeve? Në qoftë se Zoti është Perëndia, shkoni pas tij; por në qoftë se përkundrazi është Baali, atëherë ndiqni atë". Populli nuk tha asnjë fjalë.</para>
  <para style="p"><verse number="22" style="v"/>Atëherë Elia i tha popullit: "Kam mbetur vetëm unë nga profetët e Zotit, ndërsa profetët e Baalit janë katërqind e pesëdhjetë.</para>
  <para style="p"><verse number="23" style="v"/>Le të na jepen dy dema të rinj; ata të zgjedhin një dem për veten e tyre, le ta copëtojnë dhe ta vënë mbi drutë pa i ndezur ato; unë do të përgatis demin tjetër dhe do ta vendos mbi drutë pa i ndezur ato.</para>
  <para style="p"><verse number="24" style="v"/>Ju do t'i bëni thirrje perëndisë suaj dhe unë do të thërres Zotin; perëndia që do të përgjigjet me anë të zjarrit është Perëndia". Tërë populli u përgjigj dhe tha: "E the bukur!".</para>
  <para style="p"><verse number="25" style="v"/>Atëherë Elia u tha profetëve të Baalit: "Zgjidhni një dem të ri dhe përgatiteni të parët sepse jeni më shumë; pastaj kërkoni ndihmën e perëndisë suaj, pa e ndezur zjarrin".</para>
  <para style="p"><verse number="26" style="v"/>Kështu ata morën demin që u dhanë dhe e përgatitën; pastaj përmendën emrin e Baalit nga mëngjesi deri në drekë, duke thënë: "O Baal, na u përgjigj!". Por nuk u dëgjua asnjë zë dhe asnjeri nuk u përgjigj; ndërkaq ata kërcenin rreth altarit që kishin ndërtuar.</para>
  <para style="p"><verse number="27" style="v"/>Në mesditë Elia filloi të tallet me ta dhe tha: "Ulërini më fort sepse ai është zoti; ndofta është duke menduar thellë, ose është i zënë me punë ose udhëton, ose ka rënë në gjumë e duhet zgjuar".</para>
  <para style="p"><verse number="28" style="v"/>Dhe kështu ata filluan të ulërijnë më fort dhe të priten me shpata dhe shtiza sipas zakoneve që kishin, derisa të kullonin gjak.</para>
  <para style="p"><verse number="29" style="v"/>Me të kaluar mesdita, ata bënë profeci deri në kohën që ofrohej blatimi; por nuk u dëgjua asnjë zë, asnjeri nuk u përgjigj dhe askush nuk ua vuri veshin.</para>
  <para style="p"><verse number="30" style="v"/>Atëherë Elia i tha tërë popullit: "Afrohuni pranë meje!". Kështu tërë populli iu afrua dhe ai ndreqi altarin e Zotit që e kishin prishur.</para>
  <para style="p"><verse number="31" style="v"/>Pastaj Elia mori dymbëdhjetë gurë, sipas numrit të fiseve të bijve të Jakobit, të cilit Zoti i kishte thënë: "Emri yt do të jetë Izrael".</para>
  <para style="p"><verse number="32" style="v"/>Me gurët ndërtoi një altar në emër të Zotit dhe hapi një gropë rreth tij me një kapacitet prej dy masash gruri.</para>
  <para style="p"><verse number="33" style="v"/>Pastaj rregulloi drutë, copëtoi demin dhe e vuri mbi drutë. Dhe tha: "Mbushni katër enë me ujë dhe i derdhni mbi holokaustin dhe mbi drutë".</para>
  <para style="p"><verse number="34" style="v"/>Përsëri tha: "Bëjeni një herë të dytë". Dhe ata e bënë një herë të dytë. Ai tha akoma: "Bëjeni për të tretën herë". Dhe ata e bënë për të tretën herë.</para>
  <para style="p"><verse number="35" style="v"/>Uji rridhte rreth altarit dhe ai mbushi me ujë edhe gropën.</para>
  <para style="p"><verse number="36" style="v"/>Në orën që ofrohej blatimi, profeti Elia u afrua dhe tha: "O Zot, Perëndia i Abrahamit, i Isakut dhe i Izraelit, vepro në mënyrë të tillë që të dihet që ti je Perëndi në Izrael, që unë jam shërbëtori yt që i bëra tërë këto gjëra me urdhrin tënd.</para>
  <para style="p"><verse number="37" style="v"/>Përgjigjmu, o Zot, përgjigjmu, që ky popull të pranojë që ti, o Zot, je Perëndia, dhe ke bërë të kthehen te ti zemrat e tyre".</para>
  <para style="p"><verse number="38" style="v"/>Atëherë ra zjarri i Zotit dhe konsumoi holokaustin, drutë, gurët dhe pluhurin, si dhe thau ujin që ishte në gropë.</para>
  <para style="p"><verse number="39" style="v"/>Para kësaj pamjeje tërë populli u shtri me fytyrën për tokë dhe tha: "Zoti është Perëndia!.</para>
  <para style="p"><verse number="40" style="v"/>Pastaj Elia u tha atyre: "Zini Profetët e Baalit; mos lini t'ju ikë as edhe një!". Kështu ata i kapën dhe Elia i zbriti në përruan Kishon, ku i theri.</para>
  <para style="p"><verse number="41" style="v"/>Pastaj Elia i tha Ashabit: "Ngjitu, ha dhe pi, sepse dëgjohet që tani zhurma e një shiu të madh".</para>
  <para style="p"><verse number="42" style="v"/>Kështu Ashabi u ngjit për të ngrënë dhe për të pirë; por Elia u ngjit në majë të Karmelit, u përkul deri në tokë dhe vuri fytyrën midis gjunjëve,</para>
  <para style="p"><verse number="43" style="v"/>dhe i tha shërbëtorit të tij: "Tani ngjitu dhe shiko nga ana e detit!". Ai u ngjit, shikoi dhe tha: Nuk ka asgjë". Elia i tha: "Kthehu të shikosh, shtatë herë".</para>
  <para style="p"><verse number="44" style="v"/>Herën e shtatë shërbëtori tha: "Është një re e vogël, e madhe si pëllëmba e një dore që ngjitet nga deti". Atëherë Elia tha: "Shko dhe i thuaj Ashabit: "Lidhi kuajt në qerre dhe zbrit para se të të zërë shiu"".</para>
  <para style="p"><verse number="45" style="v"/>Brenda një kohe të shkurtër qielli u errësua për shkak të reve e të erës, dhe ra një shi i madh. Kështu Ashabi hipi mbi qerre dhe shkoi në Jezreel.</para>
  <para style="p"><verse number="46" style="v"/>Dora e Zotit ishte mbi Elian, që shtrëngoi ijët dhe vrapoi para Ashabit deri në hyrje të Jezreelit.</para>
  <chapter number="19" style="c"/>
  <para style="p"><verse number="1" style="v"/>Ashabi i njoftoi Jezebelit tërë ato gjëra që Elia kishte bërë dhe si kishte vrarë me shpatë tërë profetët.</para>
  <para style="p"><verse number="2" style="v"/>Atëherë Jezebeli i dërgoi një lajmëtar Elias për t'i thënë: "Perënditë të më bëjnë kështu dhe më keq, në rast se nesër në këtë orë nuk do të të kem bërë ty si një nga ata".</para>
  <para style="p"><verse number="3" style="v"/>Kur dëgjoi këto fjalë, Elia u ngrit dhe iku për të shpëtuar. Arriti në Beer-Sheba, që i përket Judës, dhe la aty shërbëtorin e tij.</para>
  <para style="p"><verse number="4" style="v"/>Përkundrazi u fut në shkretëtirë një ditë rrugë, shkoi të ulet poshtë një gjineshtre dhe kërkoi të vdesë, duke thënë: "Tani mjaft, o Zot! Merr jetën time, se unë nuk jam më i mirë se etërit e mi".</para>
  <para style="p"><verse number="5" style="v"/>Pastaj u shtri dhe e zuri gjumi poshtë gjineshtrës, por ja që një engjëll e preku dhe i tha: "Çohu dhe ha".</para>
  <para style="p"><verse number="6" style="v"/>Ai shikoi dhe pa pranë kokës së tij një kulaç të pjekur mbi gurë të nxehtë dhe një enë me ujë. Ai hëngri dhe piu, pastaj përsëri u shtri.</para>
  <para style="p"><verse number="7" style="v"/>Engjëlli i Zotit u kthye për herë të dytë, e preku dhe i tha: "Çohu dhe ha, sepse rruga është tepër e gjatë për ty".</para>
  <para style="p"><verse number="8" style="v"/>Ai u ngrit, hëngri dhe piu; pastaj me forcën që i dha ai ushqim eci dyzet ditë dhe dyzet net derisa arriti në malin e Perëndisë, në Horeb.</para>
  <para style="p"><verse number="9" style="v"/>Atje hyri në një shpellë dhe aty kaloi natën. Dhe ja, fjala e Zotit iu drejtua dhe i tha: "Ç'bën këtu Elia?".</para>
  <para style="p"><verse number="10" style="v"/>Ai u përgjigj: "Më nxiti një zili e madhe për Zotin, Perëndinë e ushtrive, sepse bijtë e Izraelit e kanë braktisur besëlidhjen tënde, kanë prishur altarët e tu dhe kanë vrarë me shpatë profetët e tu. Kam mbetur vetëm unë dhe ata kërkojnë të më vrasin".</para>
  <para style="p"><verse number="11" style="v"/>Perëndia i tha: "Dil dhe ndalu mbi malin përpara Zotit". Dhe ja, po kalonte Zoti. Një erë e fortë dhe e furishme çante malet dhe thyente shkëmbinjtë përpara Zotit, por Zoti nuk ishte në erë. Mbas erës ra një tërmet, por Zoti nuk ishte në tërmet.</para>
  <para style="p"><verse number="12" style="v"/>Mbas tërmetit ra një zjarr, por Zoti nuk ishte në zjarr. Mbas zjarrit u dëgjua një zë, si një shushuritje e ëmbël.</para>
  <para style="p"><verse number="13" style="v"/>Sa e dëgjoi këtë, Elia e mbuloi fytyrën me mantelin, doli dhe u ndal në hyrje të shpellës; dhe ja, një zë i tha: Ç'bën aty Elia?".</para>
  <para style="p"><verse number="14" style="v"/>Ai u përgjigj: "U nxita nga një zili e madhe për Zotin, për Perëndinë e ushtrive, sepse bijtë e Izraelit kanë braktisur besëlidhjen tënde, kanë prishur altarët dhe kanë vrarë me shpatë profetët e tu. Kam mbetur vetëm unë dhe ata përpiqen të më vrasin".</para>
  <para style="p"><verse number="15" style="v"/>Zoti i tha: "Shko, merr përsëri rrugën e kthimit deri në shkretëtirën e Damaskut; kur të arrish aty, do ta vajosësh Hazaelin mbret të Sirisë.</para>
  <para style="p"><verse number="16" style="v"/>Do të vajosësh gjithashtu Jehun, birin e Nimshit, mbret të Izraelit; do të vajosësh pastaj Eliseun, birin e Shafatit nga Abel-Melohahu, si profet në vendin tënd.</para>
  <para style="p"><verse number="17" style="v"/>Kështu që ai që do të shpëtojë nga shpata e Hazaelit, do të vritet nga Jehu; dhe ai që do të shpëtojë nga shpata e Jehut, do të vritet nga Eliseu.</para>
  <para style="p"><verse number="18" style="v"/>Por kam lënë në Izrael një tepricë prej shtatë mijë njerëzish; të gjithë nuk janë gjunjëzuar përpara Baalit dhe nuk e kanë puthur me buzët e tyre".</para>
  <para style="p"><verse number="19" style="v"/>Elia u nis që andej dhe gjeti Eliseun, birin e Shafatit, ndërsa lëronte me dymbëdhjetë pendë qe para tij, dhe ai vetë gjendej me pendën e dymbëdhjetë. Elia i kaloi afër dhe i hodhi sipër mantelin e tij.</para>
  <para style="p"><verse number="20" style="v"/>Atëherë Eliseu la qetë dhe vrapoi pas Elias, duke thënë: "Të lutem, më lër të shkoj të puth atin tim dhe nënën time, pastaj do të të ndjek". Elia iu përgjigj: "Shko dhe kthehu, sepse ç'të kam bërë?".</para>
  <para style="p"><verse number="21" style="v"/>Me t'u larguar nga ai, Eliseu mori një pendë qe dhe i ofroi si flijim; me veglat e qeve poqi mishin dhe ua dhe njerëzve, që e hëngrën. Pastaj u ngrit, shkoi pas Elias dhe u vu në shërbim të tij.</para>
  <chapter number="20" style="c"/>
  <para style="p"><verse number="1" style="v"/>Ben-Hadadi, mbret i Sirisë, mblodhi tërë ushtrinë e tij; me të ishin tridhjetë e dy mbretër me kuaj dhe qerre; pastaj u nis, rrethoi Samarinë dhe e sulmoi.</para>
  <para style="p"><verse number="2" style="v"/>Pastaj i dërgoi lajmëtarë në qytet Ashabit, mbretit të Izraelit, për t'i thënë:</para>
  <para style="p"><verse number="3" style="v"/>"Kështu thotë Ben-Hadadi: "Argjendi dhe ari yt janë të mitë, po kështu bashkëshortet e tua dhe bijtë e tu më të mirë janë të mitë"".</para>
  <para style="p"><verse number="4" style="v"/>Mbreti i Izraelit u përgjigj: "Është ashtu si thua ti, o mbret, o imzot; unë dhe tërë ato që kam jemi të tutë".</para>
  <para style="p"><verse number="5" style="v"/>Lajmëtarët e kthyen përsëri dhe thanë: "Kështu flet Ben-Hadadi: "Unë të çova fjalë se duhet të më japësh argjendin dhe arin tënd, gratë e tua dhe bijtë e tu;</para>
  <para style="p"><verse number="6" style="v"/>por nesër, në këtë orë, do të dërgoj te ti shërbëtorët e mi, të cilët do të bastisin shtëpinë tënde dhe shtëpinë e shërbëtorëve të tu; ata do të marrin të gjitha gjërat që janë me të shtrenjta për ty"".</para>
  <para style="p"><verse number="7" style="v"/>Atëherë mbreti i Izraelit thirri tërë pleqtë e vendit dhe u tha: "Shikoni, ju lutem, se si ky njeri kërkon shkatërrimin tonë, sepse më ka dërguar të kërkojë gratë e mia dhe bijtë e mi, argjendin dhe arin tim, dhe unë nuk i kam refuzuar asgjë".</para>
  <para style="p"><verse number="8" style="v"/>Tërë pleqtë dhe tërë populli thanë: "Mos e dëgjo dhe mos prano".</para>
  <para style="p"><verse number="9" style="v"/>Ashabi iu përgjigj pastaj lajmëtarëve të Ben-Hadadit: "I thoni mbretit, zotit time: "Të gjitha gjërat që i kërkove shërbëtorit tënd herën e parë do t'i bëj, por këtë nuk mund ta bëj"". Kështu lajmëtarët shkuan t'i njoftojnë përgjigjen Ben-Hadadit.</para>
  <para style="p"><verse number="10" style="v"/>Atëherë Ben-Hadadi i çoi fjalë Ashabit: "Perënditë të më bëjnë kështu dhe më keq në rast se pluhuri i Samarisë do të mjaftojë që të mbushin grushtat tërë njerëzit që më pasojnë!".</para>
  <para style="p"><verse number="11" style="v"/>Mbreti i Izraelit u përgjigj: "I thoni: "Ai që ka armaturën në trup të mos lavdërohet si ai që e heq"".</para>
  <para style="p"><verse number="12" style="v"/>Kur Ben-Hadadi mori këtë përgjigje, ai ndodhej bashkë me mbretërit duke pirë në çadrat, dhe u tha shërbëtorëve të tij: "Bëhuni gati për mësymje!". Kështu ata u përgatitën për të sulmuar qytetin.</para>
  <para style="p"><verse number="13" style="v"/>Por ja që një profet iu afrua Ashabit, mbretit të Izraelit, dhe i tha: "Kështu thotë Zoti: "E shikon këtë turmë të madhe? Ja, që sot unë do ta lë në dorën tënde dhe kështu do të mësosh që unë jam Zoti"".</para>
  <para style="p"><verse number="14" style="v"/>Ashabi i tha: "Me anë të kujt?". Ai u përgjigj: "Kështu thotë Zoti: "Me anë të të rinjve në shërbim të krerëve të krahinave"". Ashabi tha: Kush do ta fillojë betejën?". Profeti u përgjigj: "Ti".</para>
  <para style="p"><verse number="15" style="v"/>Atëherë Ashabi kaloi në revistë të rinjtë që ishin në shërbim të krerëve të krahinave; ata ishin dyqind e tridhjetë e dy veta. Pastaj kaloi në revistë tërë popullin, tërë bijtë e Izraelit; ishin shtatë mijë veta.</para>
  <para style="p"><verse number="16" style="v"/>Në mesditë bënë një dalje, ndërsa Ben-Hadadi ishte duke pirë dhe duke u dehur bashkë me tridhjetë e dy mbretërit që i kishin ardhur në ndihmë.</para>
  <para style="p"><verse number="17" style="v"/>Të rinjtë në shërbim të krerëve të krahinave dolën të parët. Ben-Hadadi dërgoi njerëz për të parë dhe ata i njoftuan: "Nga Samaria kanë dalë disa njerëz".</para>
  <para style="p"><verse number="18" style="v"/>Mbreti tha: "Në rast se kanë dalë me qëllime paqësore, i zini të gjallë; në qoftë se kanë dalë për të luftuar, i zini gjithashtu të gjallë".</para>
  <para style="p"><verse number="19" style="v"/>Kështu të rinjtë në shërbim të krerëve të krahinave dolën nga qyteti bashkë me ushtrinë që i pasonte,</para>
  <para style="p"><verse number="20" style="v"/>dhe secili prej tyre vrau nga një njeri. Kështu sirët ua mbathën këmbëve dhe izraelitët i ndoqën; dhe Ben-Hadadi, mbret i Sirisë, iku me kalë bashkë me disa kalorës.</para>
  <para style="p"><verse number="21" style="v"/>Edhe mbreti i Izraelit mori pjesë në luftimet, shkatërroi kuaj dhe qerre dhe u shkaktoi sirëve një disfatë të madhe.</para>
  <para style="p"><verse number="22" style="v"/>Atëherë profeti iu afrua mbretit të Izraelit dhe i tha: "Shko, përforcohu dhe mendo mirë atë që duhet të bësh, sepse mbas një viti mbreti i Sirisë do të të sulmojë".</para>
  <para style="p"><verse number="23" style="v"/>Shërbëtorët e mbretit të Sirisë i thanë: "Perëndia i tyre është Perëndia i maleve; prandaj ata qenë më të fortë se ne; por në rast se ndeshemi në fushë, ne do të jemi me siguri më të fortë.</para>
  <para style="p"><verse number="24" style="v"/>Prandaj vepro kështu: tërë mbretërve hiqua komandën që kanë dhe në vend të tyre cakto kapedanë.</para>
  <para style="p"><verse number="25" style="v"/>Mblidh një ushtri baras me atë që ke humbur, me po aq kuaj dhe qerre; pastaj do të ndeshemi në fushë dhe me siguri do të jemi më të fortë se ata". Ai pranoi këshillën e tyre dhe veproi ashtu siç i thanë.</para>
  <para style="p"><verse number="26" style="v"/>Pas një viti Ben-Hadadi kaloi në revistë sirët dhe doli në drejtim të Afekut për të luftuar Izraelin.</para>
  <para style="p"><verse number="27" style="v"/>Edhe bijtë e Izraelit u thirrën për t'u mbledhur dhe u furnizuan me ushqime; pastaj u nisën kundër sirëve dhe ngritën kampin e tyre përballë tyre; dukeshin si dy kope të vogla dhish, ndërsa sirët e kishin mbushur vendin.</para>
  <para style="p"><verse number="28" style="v"/>Atëherë një njeri i Perëndisë iu afrua mbretit të Izraelit dhe i tha: "Kështu thotë Zoti: "Me qenë se sirët kanë thënë: Zoti është Perëndia i maleve dhe nuk është Perëndia i luginave unë do të jap në duart e tua tërë këtë mizëri të madhe; dhe ju do të mësoni që unë jam Zoti"".</para>
  <para style="p"><verse number="29" style="v"/>Shtatë ditë me radhë qëndruan në kampet e tyre njeri përballë tjetrit, por ditën e shtatë filloi beteja dhe bijtë e Izraelit vranë brenda një dite të vetme njëqind mijë këmbësorë sirë.</para>
  <para style="p"><verse number="30" style="v"/>Ata që shpëtuan ikën në qytetin e Afekut, ku muret ranë mbi njëzet e shtatë mijë prej tyre. Edhe Ben-Hadadi iku dhe shkoi në qytet për t'u fshehur në një dhomë të brendshme.</para>
  <para style="p"><verse number="31" style="v"/>Shërbëtorët e tij i thanë: "Ja, kemi dëgjuar të thuhet që mbretërit e shtëpisë së Izraelit janë zemërbutë; prandaj të veshim thasë dhe të vëmë litarë në qafë dhe të dalim të presim mbretin e Izraelit; ndofta ai ka për të na lënë të gjallë".</para>
  <para style="p"><verse number="32" style="v"/>Kështu ata u veshën me thasë dhe vunë litarë në qafë, shkuan te mbreti i Izraelit dhe i thanë: "Shërbëtori yt Ben-Hadadi thotë: "Të lutem, lërmë të gjallë"". Ashabi u përgjigj: "Është ende gjallë? Ai është vëllai im".</para>
  <para style="p"><verse number="33" style="v"/>Këta njerëz e morën këtë si shenjë të mbarë dhe nxituan të kërkonin vërtetimin e kësaj thënie, duke thënë: "Ben-Hadadi është, pra, vëllai yt!". Ai u përgjigj: "Shkoni ta merrni". Kështu Ben-Hadadi shkoi te Ashabi, që e hipi në qerren e tij.</para>
  <para style="p"><verse number="34" style="v"/>Atëherë Ben-Hadadi i tha: "Unë do të të kthej qytetet që ati im i hoqi atit tënd; dhe kështu ti do të vendosësh tregje në Damask, ashtu si kishte bërë im atë në Samari". Ashabi i tha: "Me këtë kusht do të të lë të ikësh"; kështu Ashabi lidhi një besëlidhje me të dhe e la të ikë.</para>
  <para style="p"><verse number="35" style="v"/>Atëherë një nga bijtë e profetëve i tha shokut të tij me urdhër të Zotit: "Më godit!". Por ky nuk pranoi ta godasë.</para>
  <para style="p"><verse number="36" style="v"/>Atëherë i pari i tha: "Me qenë se nuk iu binde zërit të Zotit, sapo të largohesh nga unë një luan do të të vrasë". Kështu, me t'u larguar nga ai, doli një luan dhe e vrau.</para>
  <para style="p"><verse number="37" style="v"/>Pastaj profeti gjeti një njeri dhe i tha: "Më godit!". Ky e rrahu dhe e plagosi.</para>
  <para style="p"><verse number="38" style="v"/>Atëherë profeti shkoi ta presë mbretin në rrugë, duke u maskuar me një rrip pëlhure mbi sytë.</para>
  <para style="p"><verse number="39" style="v"/>Kur po kalonte mbreti, i thirri dhe i tha: "Shërbëtori yt u fut në mes të betejës, kur dikush u tërhoq mënjanë dhe më solli një njeri, duke më thënë: "Ruaje këtë njeri; në rast se vritet, do ta paguash me jetën tënde ose do të paguash një talent argjendi".</para>
  <para style="p"><verse number="40" style="v"/>Ndërsa shërbëtori yt ishte i zënë sa andej e këtej, ai person u zhduk". Mbreti i Izraelit i tha: "Ja vendimi yt; e ke shqiptuar ti vetë".</para>
  <para style="p"><verse number="41" style="v"/>Atëherë ai hoqi me nxitim nga sytë rripin e pëlhurës dhe mbreti i Izraelit e pa që ishte një nga profetët.</para>
  <para style="p"><verse number="42" style="v"/>Pastaj profeti i tha mbretit: "Kështu thotë Zoti: "Me qenë se e le të të shpëtojë nga dora njeriun që kisha caktuar të shfarosej, jeta jote ka për tu paguar për të tijën dhe populli yt për popullin e tij".</para>
  <para style="p"><verse number="43" style="v"/>Kështu mbreti i Izraelit u kthye në shtëpinë e tij i hidhëruar dhe i zemëruar, dhe shkoi në Samari.</para>
  <chapter number="21" style="c"/>
  <para style="p"><verse number="1" style="v"/>Mbas këtyre ngjarjeve, ndodhi që Nabothi i Jezreelit kishte një vresht në Jezreel, afër pallatit të Ashabit, mbretit të Samarisë.</para>
  <para style="p"><verse number="2" style="v"/>Kështu Ashabi i foli Nabothit dhe i tha: "Më jep vreshtin që ta bëj kopsht perimesh, sepse ndodhet afër shtëpisë sime. Në këmbim do të jap një vresht më të mirë ose, po të të pëlqejë më tepër, barasvlerën në të holla".</para>
  <para style="p"><verse number="3" style="v"/>Por Nabothi iu përgjigj Ashabit: "Të më ruajë Zoti të të lë trashëgiminë e etërve të mi!".</para>
  <para style="p"><verse number="4" style="v"/>Prandaj Ashabi u kthye në shtëpi i trishtuar dhe i zemëruar për përgjigjen që Nabothi i Jezreelit i kishte dhënë: "Nuk do të jap trashëgiminë e etërve të mi!". Ra mbi shtratin e tij, ktheu kokën mënjanë dhe nuk deshi të hante.</para>
  <para style="p"><verse number="5" style="v"/>Atëherë Jezebeli, bashkëshortja e tij, iu afrua dhe i tha: "Pse e ke frymën kaq të trishtuar dhe nuk ha?".</para>
  <para style="p"><verse number="6" style="v"/>Ai iu përgjigj: "Sepse fola me Nabothin e Jezreelit dhe i thashë: "Më jep me para vreshtin tënd ose, po të të pëlqejë më shumë, të të jap një vresht tjetër si këmbim". Por ai m'u përgjigj: "Nuk do të të jap vreshtin tim!"".</para>
  <para style="p"><verse number="7" style="v"/>Atëherë gruaja e tij Jezebel i tha: "A nuk je ti që mbretëron tani mbi Izrael? Çohu, ha dhe zemra jote të gëzohet; vreshtin e Nabothit në Jezreel do të ta jap unë".</para>
  <para style="p"><verse number="8" style="v"/>Kështu ajo shkroi disa letra në emër të Ashabit, i vulosi me vulën e këtij dhe ua dërgoi pleqve dhe parisë që banonin në po atë qytet me Nabothin.</para>
  <para style="p"><verse number="9" style="v"/>Në letrat ajo shkruante kështu: "Shpallni agjërimin dhe e ulni Nabothin në rreshtin e parë përpara popullit;</para>
  <para style="p"><verse number="10" style="v"/>i vini përballë dy njerëzve të poshtër që të deponojnë kundër tij, duke thënë: "Ti ke blasfemuar Perëndinë dhe mbretin"; pastaj çojeni jashtë, goditeni me gurë dhe kështu të vdesë".</para>
  <para style="p"><verse number="11" style="v"/>Njerëzit e qytetit të Nabothit, pleqtë dhe paria që banonin në qytetin e tij vepruan ashtu si Jezebeli kishte dërguar t'u thoshte, siç ishte shkruar në letrat që u kishte drejtuar.</para>
  <para style="p"><verse number="12" style="v"/>Shpallën agjërimin dhe e ulën Nabothin përpara popullit.</para>
  <para style="p"><verse number="13" style="v"/>Pastaj erdhën dy njerëz të poshtër që u ulën përballë tij; dhe këta dy të poshtër deponuan kundër Nabothit përpara popullit, duke thënë: "Nabothi ka mallkuar Perëndinë dhe mbretin". Pastaj e çuan jashtë qytetit dhe e vranë me gurë; kështu ai vdiq.</para>
  <para style="p"><verse number="14" style="v"/>Pas kësaj i çuan fjalë Jezebelit: "Nabothi u vra me gurë dhe vdiq".</para>
  <para style="p"><verse number="15" style="v"/>Kur Jezebeli mësoi që Nabothi ishte vrarë me gurë dhe kishte vdekur, i tha Ashabit: "Çohu dhe shtjere në dorë vreshtin e Nabothit në Jezreel, që ai nuk pranoi të të japë me para, sepse Nabothi nuk jeton më, por ka vdekur".</para>
  <para style="p"><verse number="16" style="v"/>Me të dëgjuar Ashabi që Nabothi kishte vdekur, u ngrit dhe u nis për të shtënë në dorë vreshtin e Nabothit në Jezreel.</para>
  <para style="p"><verse number="17" style="v"/>Atëherë fjala e Zotit iu drejtua Elias, tishbitit, me këto fjalë, duke i thënë:</para>
  <para style="p"><verse number="18" style="v"/>"Çohu dhe dil para Ashabit, mbretit të Izraelit, që banon në Samari; Ja, ai është në vreshtin e Nabothit, ku ka shkuar për ta shtënë në dorë.</para>
  <para style="p"><verse number="19" style="v"/>Do t'i flasësh kështu: Kështu thotë Zoti: "Në fillim vrave një njeri dhe pastaj i rrëmbeve pronën". Pastaj t'i thuash: Kështu thotë Zoti: "Po në atë vend ku qentë kanë lëpirë gjakun e Nabothit, ata kanë për të lëpirë edhe gjakun tënd"".</para>
  <para style="p"><verse number="20" style="v"/>Ashabi i tha Elias: "Më gjete pra, o armiku im?". Elia u përgjigj: "Po, të gjeta, sepse je shitur për të bërë atë që është e keqe në sytë e Zotit.</para>
  <para style="p"><verse number="21" style="v"/>Ja, unë do të sjell mbi ty fatkeqësinë, do t'i zhduk tërë pasardhësit e tu dhe do të shfaros nga shtëpia e Ashabit çdo mashkull, skllav apo i lirë në Izrael.</para>
  <para style="p"><verse number="22" style="v"/>Do ta bëj shtëpinë tënde si shtëpinë e Jeroboamit, birit të Nabatit, dhe si shtëpinë e Baashas, birit të Ahijahut, sepse ti ke nxitur zemërimin tim dhe e ke bërë Izraelin të mëkatojë.</para>
  <para style="p"><verse number="23" style="v"/>Edhe për sa i përket Jezebelit, Zoti flet dhe thotë: "Qentë do ta hanë Jezebelin poshtë mureve të Jezreelit".</para>
  <para style="p"><verse number="24" style="v"/>Ata të Ashabit që do të vdesin në qytet do t'i hanë qentë, ata që do të vdesin përkundrazi në ara do t'i hanë shpendët e qiellit".</para>
  <para style="p"><verse number="25" style="v"/>Në të vërtetë nuk pati kurrë ndonjë njeri që u shit për të bërë atë që është e keqe në sytë e Zotit si Ashabi, sepse ishte i shtyrë nga gruaja e tij Jezebeli.</para>
  <para style="p"><verse number="26" style="v"/>Ai u soll në mënyrë të neveritshme duke u dhënë pas idhujve, ashtu si kishin bërë amorenjtë që Zoti i kishte dëbuar përpara bijve të Izraelit.</para>
  <para style="p"><verse number="27" style="v"/>Kur Ashabi dëgjoi këto fjalë, grisi rrobat e tij, e mbuloi trupin me një thes dhe agjëroi; binte në shtrat i mbështjellë me thesin dhe ecte si i përvuajtur.</para>
  <para style="p"><verse number="28" style="v"/>Atëherë fjala e Zotit iu drejtua Elias, tishbitit, duke i thënë:</para>
  <para style="p"><verse number="29" style="v"/>Atëherë fjala e Zotit iu drejtua Elias, tishbitit, duke i thënë:</para>
  <chapter number="22" style="c"/>
  <para style="p"><verse number="1" style="v"/>Kaluan tre vjet pa luftë midis Sirisë dhe Izraelit.</para>
  <para style="p"><verse number="2" style="v"/>Por në vitin e tretë Jozafati, mbreti i Judës, zbriti të takohet me mbretin e Izraelit.</para>
  <para style="p"><verse number="3" style="v"/>Mbreti i Izraelit u kishte thënë shërbëtorëve të tij: "Ju nuk e dini që Ramothi i Galaadit është yni dhe ne po rrimë të qetë pa e rimarrë nga duart e mbretit të Sirisë?".</para>
  <para style="p"><verse number="4" style="v"/>Pastaj i tha Jozafatit: "A nuk do të vije të luftoje me mua në Ramoth të Galaadit?". Jozafati iu përgjigj mbretit të Izraelit me këto fjalë: "Ki besim tek unë ashtu si te vetja jote, te njerëzit e mi si te njerëzit e tu, mbi kuajt e mi ashtu si ke besim te kuajt e tu".</para>
  <para style="p"><verse number="5" style="v"/>Jozafati i tha gjithashtu mbretit të Izraelit: "Të lutem këshillohu po sot me Zotin".</para>
  <para style="p"><verse number="6" style="v"/>Atëherë mbreti i Izraelit thirri profetët që ishin rreth katërqind, dhe iu tha: "A duhet të shkoj të luftoj kundër Ramothit të Galaadit, apo të heq dorë nga kjo?". Ata iu përgjigjën: "Shko, sepse Perëndia do ta japë në duart e mbretit".</para>
  <para style="p"><verse number="7" style="v"/>Por Jozafati tha: "A nuk ka këtu ndonjë profet tjetër të Zotit, me të cilin mund të këshillohemi?".</para>
  <para style="p"><verse number="8" style="v"/>Mbreti i Izraelit iu përgjigj Jozafatit: "Ka akoma një njeri, Mikajahu, bir i Imlahut, me anë të të cilit mund të këshillohesh me Zotin; por unë e urrej sepse nuk profetizon kurrë asgjë të mirë lidhur me mua, por vetëm të keqen". Jozafati u përgjigj: "Mbreti nuk duhet të flasë kështu!".</para>
  <para style="p"><verse number="9" style="v"/>Atëherë mbreti i Izraelit thirri një eunuk dhe i tha: "Sill menjëherë Mikajahun, birin e Imlahut".</para>
  <para style="p"><verse number="10" style="v"/>Mbreti i Izraelit dhe Jozafati, mbret i Judës, ishin ulur secili në fronin e tij, të veshur me rrobat e tyre mbretërore, në lëmin që ndodhet në hyrje të portës së Samarisë; dhe tërë profetët profetizonin para tyre.</para>
  <para style="p"><verse number="11" style="v"/>Sedekia, bir i Kenaanahut, që i kishte bërë vetes brirë prej hekuri, tha: "Kështu thotë Zoti: "Me këta brirë do të shposh tejpërtej sirët derisa t'i shkatërrosh plotësisht"".</para>
  <para style="p"><verse number="12" style="v"/>Tërë profetët bënin profeci të njëllojtë dhe thoshin: "Shko kundër Ramothit të Galaadit dhe do t'ia dalësh, sepse Zoti do ta japë në duart e mbretit".</para>
  <para style="p"><verse number="13" style="v"/>Lajmëtari që kishte shkuar të thërriste Mikajahun i foli kështu dhe tha: "Ja, fjalët e profetëve përputhen duke shpallur gjëra të mira për mbretin; të lutem, fjala jote të jetë si ajo e secilit prej tyre, dhe shpall edhe ti gjëra të mira".</para>
  <para style="p"><verse number="14" style="v"/>Por Mikajahu u përgjigj: "Ashtu siç është e vërtetë që Zoti rron, unë do them ato që do të më thotë Zoti".</para>
  <para style="p"><verse number="15" style="v"/>Si arriti para mbretit, mbreti i tha: "Mikajah, a duhet të shkojmë të luftojmë kundër Ramothit të Galaadit, apo duhet të heqim dorë?". Ai u përgjigj: "Shko, ti do t'ia dalësh, sepse Zoti do ta japë në duart e mbretit".</para>
  <para style="p"><verse number="16" style="v"/>Atëherë mbreti i tha: "Sa herë jam përgjëruar të më thuash vetëm të vërtetën në emër të Zotit?".</para>
  <para style="p"><verse number="17" style="v"/>Mikajahu u përgjigj: "Pashë tërë Izraelin të shpërndarë nëpër male, sikur të ishin dhen pa bari; dhe Zoti ka thënë: "Ata nuk kanë më zot; secili të kthehet në paqe në shtëpinë e vet"".</para>
  <para style="p"><verse number="18" style="v"/>Mbreti i Izraelit i tha Jozafatit: "A nuk të kisha thënë unë që në lidhje me mua, ai nuk do të profetizonte asgjë të mirë, por vetëm të keqe?".</para>
  <para style="p"><verse number="19" style="v"/>Atëherë Mikajahu tha: "Prandaj dëgjo fjalën e Zoti. Unë e kam parë Zotin të ulur mbi fronin e tij, ndërsa tërë ushtria e qiellit i rrinte përqark në të djathtë dhe në të majtë.</para>
  <para style="p"><verse number="20" style="v"/>Zoti tha: "Kush do t'ia prishë mendjen Ashabit që të dalë dhe të vritet në Ramoth të Galaadit?". Tani dikush përgjigjet në një mënyrë dhe dikush në një tjetër.</para>
  <para style="p"><verse number="21" style="v"/>Atëherë doli një frymë, që u paraqit përpara Zotit dhe tha: "Do t'ia prish mendjen unë".</para>
  <para style="p"><verse number="22" style="v"/>Zoti i tha: "Në çfarë mënyre?". Ai u përgjigj: "Do të dal dhe do të jem fryma e gënjeshtrës në gojën e tërë profetëve të tij". Zoti i tha: "Do t'ia dalësh me siguri ta mashtrosh; dil dhe vepro ashtu".</para>
  <para style="p"><verse number="23" style="v"/>Prandaj Zoti ka vënë një frymë gënjeshtre në gojën e të gjithë profetëve të tu; por Zoti parashikon fatkeqësi kundër teje".</para>
  <para style="p"><verse number="24" style="v"/>Atëherë Sedekia, bir i Kenaanahut, u afrua dhe i ra me një shpullë Mikajahut, duke i thënë: "Nga kaloi Fryma e Zotit kur doli nga unë për të folur me ty?".</para>
  <para style="p"><verse number="25" style="v"/>Mikajahu u përgjigj: "Do ta shohësh ditën që do të shkosh, në një dhomë të brendshme për t'u fshehur".</para>
  <para style="p"><verse number="26" style="v"/>Atëherë mbreti i Izraelit tha: "Merre Mikajahun dhe çoje tek Amoni, guvernatori i qytetit dhe tek Joasi, bir i mbretit, dhe u thuaj atyre:</para>
  <para style="p"><verse number="27" style="v"/>Kështu thotë mbreti: "Futeni këtë në burg dhe ushqeheni me bukë dhe me ujë hidhërimi, derisa të kthehem shëndoshë e mirë".</para>
  <para style="p"><verse number="28" style="v"/>Atëherë Mikajahu tha: "Në rasat se ti kthehesh shëndoshë e mirë, kjo do të thotë se Zoti nuk ka folur nëpërmjet meje". Dhe shtoi: "Dëgjoni, o popuj të tërë!".</para>
  <para style="p"><verse number="29" style="v"/>Mbreti i Izraelit dhe Jozafati, mbret i Judës, dolën, pra, kundër Ramothit të Galaadit.</para>
  <para style="p"><verse number="30" style="v"/>Mbreti i Izraelit i tha Jozafatit: "Unë do të ndërroj petkat që të mos njihem dhe pastaj do të shkoj të luftoj; por ti vish rrobat e tua mbretërore". Kështu mbreti i Izraelit u vesh me rroba të tjera dhe shkoi të luftojë.</para>
  <para style="p"><verse number="31" style="v"/>Mbreti i Sirisë u kishte dhënë këtë urdhër tridhjetë e dy kapitenëve të qerreve të tij, duke thënë: "Mos luftoni kundër askujt, i madh apo i vogël qoftë; por vetëm kundër mbretit të Izraelit".</para>
  <para style="p"><verse number="32" style="v"/>Kështu, kur kapitenët e qerreve panë Jozafatin, ata thanë: "Ky është me siguri mbreti i Izraelit". Dhe u kthyen nga ai për ta sulmuar; por Jozafati lëshoi një ulërimë.</para>
  <para style="p"><verse number="33" style="v"/>Kur kapitenët e qerreve e kuptuan që nuk ishte mbreti i Izraelit, hoqën dorë nga ndjekja.</para>
  <para style="p"><verse number="34" style="v"/>Por një njeri lëshoi rastësisht shigjetë me harkun e tij dhe goditi mbretin e Izraelit midis sythave të parzmores të tij; prandaj mbreti i tha karrocierit: "Kthehu dhe më ço jashtë rrëmujës, sepse jam i plagosur".</para>
  <para style="p"><verse number="35" style="v"/>Por beteja qe aq e ashpër atë ditë, sa që mbreti u detyrua të qëndrojë në qerren e tij përpara sirëve, dhe vdiq aty nga mbrëmja; gjaku i plagës kishte rrjedhur në fund të qerres.</para>
  <para style="p"><verse number="36" style="v"/>Kur po ngrysej, një ulërimë përshkoi radhët e ushtrisë: "Secili të kthehet në qytetin e vet, secili në fshatin e tij!".</para>
  <para style="p"><verse number="37" style="v"/>Kështu mbreti vdiq dhe u çua në Samari; pastaj u bë varrimi i mbretit në Samari.</para>
  <para style="p"><verse number="38" style="v"/>Pas kësaj lanë qerren dhe armët në një hauz të Samarisë dhe qentë lëpinë gjakun e tij, sipas fjalës që kishte thënë Zoti.</para>
  <para style="p"><verse number="39" style="v"/>Pjesa tjetër e bëmave të Ashabit, të gjitha ato që ai bëri, shtëpia e fildishtë që ndërtoi dhe tërë qytetet që ngriti a nuk janë të shkruara vallë në librin e Kronikave të mbretërve të Izraelit?</para>
  <para style="p"><verse number="40" style="v"/>Kështu Ashabin e zuri gjumi me etërit e tij. Në vend të tij mbretëroi Ashaziahu, i biri.</para>
  <para style="p"><verse number="41" style="v"/>Jozafati, bir i Asas, filloi të mbretërojë mbi Judën vitin e katërt të Ashabit, mbret i Izraelit.</para>
  <para style="p"><verse number="42" style="v"/>Jozafati ishte tridhjetë e pesë vjeç kur filloi të mbretërojë, dhe mbretëroi njëzet e pesë vjet në Jeruzalem. E ëma quhej Azubah dhe ishte bijë e Shilhit.</para>
  <para style="p"><verse number="43" style="v"/>Ai ndoqi tërë rrugët e Asas, atit të tij, dhe nuk u largua prej tyre, duke bërë atë që është e drejtë në sytë e Zotit. Megjithatë vendet e larta nuk u hoqën; kështu populli vazhdonte të ofronte flijime dhe të digjte temjan në vendet e larta.</para>
  <para style="p"><verse number="44" style="v"/>Dhe Jozafati jetonte në paqe me mbretin e Izraelit.</para>
  <para style="p"><verse number="45" style="v"/>Pjesa tjetër e bëmave të Jozafatit, trimëritë e tij dhe luftërat e tij a nuk janë vallë të shkruara në librin e Kronikave të mbretërve të Judës?</para>
  <para style="p"><verse number="46" style="v"/>Ai zhduku nga vendi mbeturinat e atyre që merreshin me kurvëri dhe, që kishin mbetur nga koha e Asas, atit të tij.</para>
  <para style="p"><verse number="47" style="v"/>Në atë kohë nuk kishte asnjë mbret në Edom, por vetëm një përfaqësues i mbretit.</para>
  <para style="p"><verse number="48" style="v"/>Jozafati bëri që të ndërtohen anije në Tarshish për të vajtur në Ofir, që të kërkohej ar, por anijet nuk arritën kurrë të dalin në det, sepse u shkatërruan në Etsion-Geber.</para>
  <para style="p"><verse number="49" style="v"/>Atëherë Ashaziahu, bir i Ashabit, i tha Jozafatit: "Lejo që shërbëtorët e mi të hipin mbi anijet bashkë me shërbëtorët e tu". Por Jozafati nuk pranoi.</para>
  <para style="p"><verse number="50" style="v"/>Jozafatin e zuri gjumi bashkë me etërit e tij dhe u varros bashkë me ta në qytetin e Davidit, atit të tij. Në vend të tij mbretëroi i biri Jehoram.</para>
  <para style="p"><verse number="51" style="v"/>Ashaziahu, bir i Ashabit, filloi të mbretërojë mbi Izraelin në Samari vitin e shtatëmbëdhjetë të Jozafatit, mbretit të Judës, dhe mbretëroi dy vjet mbi Izraelin.</para>
  <para style="p"><verse number="52" style="v"/>Ai bëri atë që është e keqe në sytë e Zotit dhe ndoqi rrugën e atit të tij, të nënës së tij dhe atë të Jeroboamit, birit të Nebathit, që e kishte bërë Izraelin të kryente mëkate.</para>
  <para style="p"><verse number="53" style="v"/>U vu në shërbim të Baalit dhe ra përmbys përpara tij, duke shkaktuar zemërimin e Zotit, Perëndisë të Izraelit, pikërisht ashtu si kishte vepruar i ati.</para>
</usx>
