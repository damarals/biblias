<?xml version="1.0" encoding="UTF-8"?>
<usx>
  <book code="2CO" style="id">2 e Korintasve (ALBB)</book>
  <para style="h">2 e Korintasve</para>
  <para style="toc1">2 e Korintasve</para>
  <para style="toc2">2 e Korintasve</para>
  <para style="toc3">2Cor</para>
  <para style="mt1">2 e Korintasve</para>
  <chapter number="1" style="c"/>
  <para style="p"><verse number="1" style="v"/>Pali, apostull i Jezu Krishtit nëpërmjet vullnetin e Perëndisë, dhe vëllai Timote, kishës së Perëndisë që është në Korint, bashkë me gjithë shenjtorët që janë në gjithë Akainë:</para>
  <para style="p"><verse number="2" style="v"/>Paçi hir dhe paqe nga Perëndia, Ati ynë, dhe nga Zoti Jezu Krisht.</para>
  <para style="p"><verse number="3" style="v"/>Bekuar qoftë Perëndia dhe Ati i Zotit tonë Jezu Krisht, Ati i përdëllimeve dhe Perëndia i gjithë ngushëllimit,</para>
  <para style="p"><verse number="4" style="v"/>i cili na ngushëllon në çdo shtrëngim tonin, që, nëpërmjet ngushëllimit me të cilin ne jemi ngushëlluar nga Perëndia, të mund të ngushëllojmë ata që janë në çfarëdo shtrëngimi.</para>
  <para style="p"><verse number="5" style="v"/>Sepse, ashtu si ndër ne teprojnë vuajtjet e Krishtit, po ashtu, nëpërmjet Jezu Krishtit, tepron edhe ngushëllimi ynë.</para>
  <para style="p"><verse number="6" style="v"/>Dhe, nëse jemi të pikëlluar, kjo ndodh për ngushëllimin dhe shpëtimin tuaj; nëse jemi të ngushëlluar, kjo ndodh për ngushëllimin dhe shpëtimin tuaj, që veprojnë në mënyrë të efektshme që të duroni të njëjtat vuajtje që heqim edhe neve.</para>
  <para style="p"><verse number="7" style="v"/>Edhe shpresa jonë për ju është e patundur, duke ditur se ashtu siç jeni pjesëmarrës në mundime, kështu do të jeni pjesëmarrës edhe në ngushëllim.</para>
  <para style="p"><verse number="8" style="v"/>Sepse nuk duam, o vëllezër, që të mos dini për vështirësinë që na ngjau në Azi, që u rënduam përtej fuqive tona, aq sa u dëshpëruam edhe për jetën vetë.</para>
  <para style="p"><verse number="9" style="v"/>Për më tepër ne e kishim në veten tonë vendimin e vdekjes, që të mos besonim në veten tonë, por në Perëndinë që ringjall të vdekurit,</para>
  <para style="p"><verse number="10" style="v"/>i cili na ka çliruar dhe na çliron nga një vdekje kaq e madhe, dhe tek i cili ne shpresojmë se do të na çlirojë edhe më,</para>
  <para style="p"><verse number="11" style="v"/>me ndihmën tuaj me anë të lutjeve për ne, që shumë njerëz të falënderojnë për dhuntinë e hirit që do të na jepet me anë të lutjeve të shumë njerëzve.</para>
  <para style="p"><verse number="12" style="v"/>Mburrja jonë, në fakt, është kjo: dëshmimi i ndërgjegjes sonë se ne jemi sjellë me thjeshtësinë dhe sinqeritetin e Perëndisë në botë dhe sidomos përpara jush, jo me dituri mishi, por me hirin e Perëndisë.</para>
  <para style="p"><verse number="13" style="v"/>Sepse ne nuk ju shkruajmë të tjera gjëra, përveç atyre që ju mund të lexoni dhe të kuptoni; dhe unë shpresoj se do t'i kuptoni deri në fund;</para>
  <para style="p"><verse number="14" style="v"/>sikurse i keni kuptuar tanimë deri diku, se ne jemi mburrja juaj, sikurse edhe ju do të jeni mburrja jonë, në ditën e Jezu Krishtit.</para>
  <para style="p"><verse number="15" style="v"/>Dhe me këtë siguri unë doja të vija te ju më përpara që të kishit një vepër të mirë të dytë,</para>
  <para style="p"><verse number="16" style="v"/>dhe, nga ju të shkoja në Maqedoni, dhe përsëri nga Maqedonia të vija te ju dhe ju të më përcillnit në Jude.</para>
  <para style="p"><verse number="17" style="v"/>Kur mora këtë vendim, vallë mos kam vepruar me mendjelehtësi? Apo ato që unë vendos, i vendos sipas mishit, që të jetë tek unë po, po dhe jo, jo?</para>
  <para style="p"><verse number="18" style="v"/>Por Perëndia është besnik; fjala jonë ndaj jush nuk ka qenë po dhe jo.</para>
  <para style="p"><verse number="19" style="v"/>Sepse Biri i Perëndisë, Jezu Krisht, që u predikua ndër ju nga ne, pra, nga unë, nga Silvani dhe nga Timoteu, nuk ka qenë "po" dhe "jo", por ka qenë "po" në atë.</para>
  <para style="p"><verse number="20" style="v"/>Sepse të gjitha premtimet e Perëndisë janë në atë "po" dhe në atë "amen", për lavdi të Perëndisë nëpërmjet nesh.</para>
  <para style="p"><verse number="21" style="v"/>Edhe ai që na themelon neve bashkë me ju në Krishtin dhe na vajosi është Perëndia,</para>
  <para style="p"><verse number="22" style="v"/>i cili edhe na vulosi dhe na dha kaparin e Frymës në zemrat tona.</para>
  <para style="p"><verse number="23" style="v"/>Dhe unë e thërres Perëndinë për dëshmitar mbi jetën time që, për t'ju kursyer, nuk kam ardhur ende në Korint.</para>
  <para style="p"><verse number="24" style="v"/>Jo se kemi pushtet mbi besimin tuaj, por jemi bashkëpunëtorët e gëzimit tuaj, sepse për shkak të besimit ju qëndroni të patundur.</para>
  <chapter number="2" style="c"/>
  <para style="p"><verse number="1" style="v"/>Por unë kisha vendosur në veten time të mos vij përsëri te ju me hidhërim.</para>
  <para style="p"><verse number="2" style="v"/>Sepse, në qoftë se unë ju hidhëroj, kush do të më gëzojë mua, në mos ai vetë që u hidhërua prej meje?</para>
  <para style="p"><verse number="3" style="v"/>Dhe ju shkrova në këtë mënyrë që, kur të vij, të mos kem trishtim nga ata që duhet të më gëzonin, duke pasur besim në ju të gjithë, se gëzimi im është i të gjithë juve.</para>
  <para style="p"><verse number="4" style="v"/>Ju shkrova, në fakt, me shumë lot dhe me pikëllim të madh dhe ankth në zemër, jo që të hidhëroheni, por që të njihni dashurinë shumë të madhe që kam për ju.</para>
  <para style="p"><verse number="5" style="v"/>Edhe në qoftë se dikush ka shkaktuar trishtim, s'më ka hidhëruar vetëm mua, por deri diku, pa e tepruar, ju të gjithë.</para>
  <para style="p"><verse number="6" style="v"/>Mjaft është për atë njeri ndëshkimi që iu bë nga shumica,</para>
  <para style="p"><verse number="7" style="v"/>por tani, përkundrazi, ju duhet më tepër ta falni atë dhe ta ngushëlloni, që ai njeri të mos gëlltitet nga trishtimi i tepërt.</para>
  <para style="p"><verse number="8" style="v"/>Prandaj ju lutem t'i shfaqni dashuri,</para>
  <para style="p"><verse number="9" style="v"/>sepse ju shkrova edhe për këtë, që të njoh provën tuaj, nëse jeni të dëgjueshëm në çdo gjë.</para>
  <para style="p"><verse number="10" style="v"/>Por atij që ju do t'i falni diçka, e fal edhe unë, sepse edhe unë, nëse kam falur gjë, kujtdo që t'ia kem falur, e bëra për ju përpara Krishtit,</para>
  <para style="p"><verse number="11" style="v"/>që të mos na mposhtë Satani, sepse ne i dimë qëllimet e tij.</para>
  <para style="p"><verse number="12" style="v"/>Dhe, kur arrita në Troas për ungjillin e Krishtit edhe m'u hap një derë në Zotin,</para>
  <para style="p"><verse number="13" style="v"/>nuk gjeta prehje në frymën time, sepse nuk gjeta aty Titin, vëllanë tim; prandaj, si u përshëndeta me ta, shkova në Maqedoni.</para>
  <para style="p"><verse number="14" style="v"/>Por, falemnderit Perëndisë, që na bën të ngadhënjejmë gjithnjë në Krishtin dhe shfaq kudo nëpërmjet nesh erën e këndshme të njohurisë së vet.</para>
  <para style="p"><verse number="15" style="v"/>Sepse ne jemi për Perëndinë era e këndshme e Krishtit ndër ata që shpëtohen dhe ndër ata që humbasin;</para>
  <para style="p"><verse number="16" style="v"/>për këta një erë vdekjeje në vdekje, po për ata erë jete në jetë. Dhe kush është i zoti për këto?</para>
  <para style="p"><verse number="17" style="v"/>Ne në fakt nuk falsifikojmë fjalën e Perëndisë, si shumë të tjerë, por flasim me sinqeritet si nga ana e Perëndisë, përpara Perëndisë në Krishtin.</para>
  <chapter number="3" style="c"/>
  <para style="p"><verse number="1" style="v"/>A fillojmë përsëri të rekomandojmë veten tonë? Apo mos kemi nevojë, si disa, për letra rekomandimi për ju ose për rekomandime nga ana juaj?</para>
  <para style="p"><verse number="2" style="v"/>Ju jeni letra jonë, e shkruar në zemrat tona, e njohur dhe e lexuar nga të gjithë njerëzit,</para>
  <para style="p"><verse number="3" style="v"/>duke qenë manifestuar se jeni një letër e Krishtit, e hartuar me anë të shërbesës sonë, dhe e shkruar jo me bojë, por me Frymën e Perëndisë së gjallë, dhe jo mbi rrasa guri, por mbi rrasa të një zemre mishi.</para>
  <para style="p"><verse number="4" style="v"/>Dhe këtë besim ne e kemi në Perëndinë me anë të Krishtit;</para>
  <para style="p"><verse number="5" style="v"/>jo se jemi të aftë prej vetiu të kuptojmë ndonjë gjë sikur vjen nga vetja jonë, por aftësia jonë vjen nga Perëndia,</para>
  <para style="p"><verse number="6" style="v"/>i cili na bëri të aftë të jemi shërbëtorë të besëlidhjes së re, jo të shkronjës, por të Frymës, sepse shkronja vret, por Fryma jep jetë.</para>
  <para style="p"><verse number="7" style="v"/>Dhe, në qoftë se shërbimi i vdekjes, që ishte gdhendur me shkronja mbi gurë, qe i lavdishëm aq sa bijtë e Izraelit nuk mund të vështronin me sy fytyrën e Moisiut, për shkak të lavdisë së pamjes së tij, që duhet të anulohej,</para>
  <para style="p"><verse number="8" style="v"/>sa më i lavdishëm do të jetë shërbimi i Frymës?</para>
  <para style="p"><verse number="9" style="v"/>Sepse, nëse shërbimi i dënimit qe rrethuar me lavdi, shumë më tepër do të teprojë në lavdi shërbimi i drejtësisë.</para>
  <para style="p"><verse number="10" style="v"/>Sepse ç'ka është lavdëruar nuk është lavdëruar nga kjo pikëpamje, për shkak të asaj lavdie që e kapërcen çdo masë.</para>
  <para style="p"><verse number="11" style="v"/>Sepse, në qoftë se ajo që duhet të anulohej u rrethua me lavdi, ajo që mbetet do të jetë shumë më e lavdishme.</para>
  <para style="p"><verse number="12" style="v"/>Duke pasur, pra, një shpresë të tillë, flasim me shumë guxim,</para>
  <para style="p"><verse number="13" style="v"/>dhe jo si Moisiu, i cili vinte një vel mbi fytyrën e vet, që bijtë e Izraelit të mos vështronin me sy fundin e asaj që duhej të anulohej.</para>
  <para style="p"><verse number="14" style="v"/>Por mendjet e tyre u errën; sepse, në leximin e besëlidhjes së vjetër, po ky vel mbetet pa u hequr, sepse veli anulohet në Krishtin.</para>
  <para style="p"><verse number="15" style="v"/>Por deri më sot, kur lexohet Moisiu, një vel mbetet mbi zemrat e tyre.</para>
  <para style="p"><verse number="16" style="v"/>Por kur Izraeli të kthehet te Zoti, veli do të hiqet.</para>
  <para style="p"><verse number="17" style="v"/>Sepse Zoti është Fryma, dhe atje ku është Fryma e Zotit, atje është liria.</para>
  <para style="p"><verse number="18" style="v"/>Dhe ne të gjithë, duke soditur fytyrëzbuluar lavdinë e Zotit si në pasqyrë, transformohemi në të njëjtën shëmbëllim nga lavdia në lavdi, posi prej Frymës së Zotit.</para>
  <chapter number="4" style="c"/>
  <para style="p"><verse number="1" style="v"/>Prandaj, duke pasur këtë shërbim për mëshirën që na është bërë, ne nuk na lëshon zemra.</para>
  <para style="p"><verse number="2" style="v"/>Ne kemi hequr dorë plotësisht nga gjërat e turpshme që bëhen në fshehtësi, duke mos ecur me dinakëri, duke mos falsifikuar aspak fjalën e Perëndisë, por duke shfaqur të vërtetën, ne ia rekomandojmë veten tonë ndërgjegjes së çdo njeriu përpara Perëndisë.</para>
  <para style="p"><verse number="3" style="v"/>Dhe, në qoftë se ungjilli ynë është ende i mbuluar me vel, ai është i mbuluar për ata që humbin,</para>
  <para style="p"><verse number="4" style="v"/>të cilëve perëndia i këtij shekulli ua verboi mendjet e atyre që nuk besojnë, që drita e ungjillit të lavdisë së Krishtit, që është shëmbëllimi i Perëndisë, të mos ndriçojë tek ata.</para>
  <para style="p"><verse number="5" style="v"/>Sepse ne nuk predikojmë, pra, veten tonë, por Jezu Krishtin, Zotin, dhe jemi shërbëtorët tuaj për hir të Jezu Krishtit,</para>
  <para style="p"><verse number="6" style="v"/>sepse Perëndia që tha: ''Le të ndriçojë drita në errësirë'', është i njëjti që shkëlqeu në zemrat tona për të na ndriçuar në njohurinë e lavdisë së Perëndisë, në fytyrën e Jezu Krishtit.</para>
  <para style="p"><verse number="7" style="v"/>Dhe ne e kemi këtë thesar në enë prej balte që epërsia pashoqe e kësaj fuqie të jetë nga Perëndia dhe jo nga ne.</para>
  <para style="p"><verse number="8" style="v"/>Ne jemi të shtrënguar në çdo mënyrë, por nuk jemi të ngushtuar deri në fund; jemi ndërdyshas por jo të dëshpëruar;</para>
  <para style="p"><verse number="9" style="v"/>jemi të përndjekur por jo të braktisur; të rrëzuar, por jo të shkatërruar;</para>
  <para style="p"><verse number="10" style="v"/>kurdo ne e mbajmë në trupin tonë vdekjen e Zotit Jezus, që edhe jeta e Jezusit të shfaqet në trupin tonë.</para>
  <para style="p"><verse number="11" style="v"/>Ne që jetojmë, jemi vazhdimisht të dorëzuar në vdekje për Jezusin, që edhe jeta e Jezusit të shfaqet në mishin tonë të vdekshëm.</para>
  <para style="p"><verse number="12" style="v"/>Dhe kështu tek ne vepron vdekja, ndërsa në ju jeta.</para>
  <para style="p"><verse number="13" style="v"/>Por, duke pasur të njëjtën frymë besimi, sikurse është shkruar: ''Unë besova, prandaj fola'', edhe ne besojmë, prandaj edhe flasim,</para>
  <para style="p"><verse number="14" style="v"/>duke ditur se ai që ringjalli Zotin Jezus, do të na ringjallë edhe ne nëpërmjet Jezusit dhe do të na paraqesë bashkë me ju.</para>
  <para style="p"><verse number="15" style="v"/>Sepse të gjitha këto gjëra janë për ju, që hiri, duke arritur me anë të shumë personave, të prodhojë falënderim me tepri për lavdi të Zotit.</para>
  <para style="p"><verse number="16" style="v"/>Prandaj nuk na lëshon zemra; por, edhe pse njeriu ynë i jashtëm shkon në shkatërrim, ai i brendshëm përtërihet nga dita në ditë.</para>
  <para style="p"><verse number="17" style="v"/>Sepse trishtimi ynë i lehtë që është vetëm për një moment, prodhon për ne, një peshë të pamasë e të pashoqe të amshueshme lavdie;</para>
  <para style="p"><verse number="18" style="v"/>ndërsa ne nuk i drejtojmë sytë ndaj gjërave që duken, por ndaj gjërave që nuk shihen, sepse gjërat që duken janë për një kohë, kurse ato që nuk shihen janë të përjetshme.</para>
  <chapter number="5" style="c"/>
  <para style="p"><verse number="1" style="v"/>Ne e dimë në fakt se, në qoftë se kjo çadër, vendbanimi ynë tokësor, prishet, ne kemi një godinë nga Perëndia, një banesë të përjetshme, në qiej, që nuk është bërë nga dorë njeriu.</para>
  <para style="p"><verse number="2" style="v"/>Sepse në këtë çadër ne psherëtijmë duke dëshiruar fort të vishemi me banesën tonë qiellore,</para>
  <para style="p"><verse number="3" style="v"/>nëse do të gjendemi të veshur e jo të zhveshur.</para>
  <para style="p"><verse number="4" style="v"/>Sepse ne që jemi në këtë çadër psherëtijmë duke qenë të rënduar, dhe për këtë arsye nuk duam, pra, të na zhveshin, por të na veshin, që ç'është e vdekshme të përpihet nga jeta.</para>
  <para style="p"><verse number="5" style="v"/>Dhe ai që na ka formuar pikërisht për këtë është Perëndia, i cili na dha edhe kaparin e Frymës.</para>
  <para style="p"><verse number="6" style="v"/>Ne, pra, kemi gjithnjë siguri besimi dhe e dimë se gjersa banojmë në trup, jemi larg Zotit,</para>
  <para style="p"><verse number="7" style="v"/>(sepse ecim nëpërmjet besimit dhe jo nëpërmjet shikimit.)</para>
  <para style="p"><verse number="8" style="v"/>Por jemi të sigurt dhe na parapëlqen më tepër ta lëmë trupin dhe të shkojmë e të banojmë bashkë me Zotin.</para>
  <para style="p"><verse number="9" style="v"/>Prandaj edhe përpiqemi t'i pëlqejmë atij, qoftë duke banuar në trup, qoftë duke e lënë atë.</para>
  <para style="p"><verse number="10" style="v"/>Sepse ne të gjithë duhet të dalim para gjyqit të Krishtit, që secili merr shpagimin e gjërave që ka bërë me anë të trupit, në bazë të asaj që ka bërë, qoftë në të mirën apo në të keqen.</para>
  <para style="p"><verse number="11" style="v"/>Duke e njohur frikën e Zotit, ne bindim njerëzit dhe jemi njohur nga Perëndia; dhe unë shpresoj se edhe në ndërgjegjet tuaja të jemi njohur.</para>
  <para style="p"><verse number="12" style="v"/>Sepse ne nuk e rekomandojmë përsëri veten ndaj jush, por ju japim rastin të krenoheni për ne, që të keni çfarë t'u përgjigjeni atyre që krenohen me dukjen dhe jo me zemër.</para>
  <para style="p"><verse number="13" style="v"/>Sepse, nëse nuk jemi në vete, jemi për Perëndinë, dhe në qoftë se jemi me mend në kokë, jemi për ju.</para>
  <para style="p"><verse number="14" style="v"/>Sepse dashuria e Krishtit na shtrëngon, sepse kemi arritur në konkluzionin se, në qoftë se një ka vdekur për të gjithë, të gjithë, pra, kanë vdekur;</para>
  <para style="p"><verse number="15" style="v"/>dhe se ai ka vdekur për të gjithë, me qëllim që ata të cilët jetojnë, të mos jetojnë që sot e tutje për veten e tyre, po për atë që vdiq dhe u ringjall për ta.</para>
  <para style="p"><verse number="16" style="v"/>Prandaj tash e tutje ne nuk njohim më askënd sipas mishit; po, edhe sikur ta kemi njohur Krishtin sipas mishit, nuk e njohim më ashtu.</para>
  <para style="p"><verse number="17" style="v"/>Prandaj nëse dikush është në Krishtin, ai është një krijesë e re; gjërat e vjetra kanë shkuar; ja, të gjitha gjërat u bënë të reja.</para>
  <para style="p"><verse number="18" style="v"/>Edhe të gjitha gjërat janë nga Perëndia që na pajtoi me veten përmes Jezu Krishtit dhe na dha shërbimin i pajtimit,</para>
  <para style="p"><verse number="19" style="v"/>sepse Perëndia e ka pajtuar botën me veten në Krishtin, duke mos ua numëruar njerëzve fajet e tyre dhe vuri ndër ne fjalën e paqtimit.</para>
  <para style="p"><verse number="20" style="v"/>Ne, pra, bëhemi lajmëtarë për Krishtin, sikurse Perëndia të këshillonte nëpërmjet nesh; dhe ne ju këshillojmë juve për hir të Krishtit: Pajtohuni me Perëndinë!</para>
  <para style="p"><verse number="21" style="v"/>Sepse ai bëri të jetë mëkat për ne ai që nuk njihte mëkat, që ne të bëhemi drejtësia e Perëndisë në të.</para>
  <chapter number="6" style="c"/>
  <para style="p"><verse number="1" style="v"/>Dhe, duke qenë bashkëpunëtorë të tij, ju këshillojmë të mos e pranoni më kot hirin e Perëndisë,</para>
  <para style="p"><verse number="2" style="v"/>sepse ai thotë: ''Në kohë të pëlqyer unë të dëgjova dhe në ditë shpëtimi të ndihmova''. Ja, pra, koha e pëlqyer, ja, pra, dita e shpëtimit.</para>
  <para style="p"><verse number="3" style="v"/>Ne nuk japim asnjë shkas për skandal në asnjë gjë, që të mos shahet shërbesa jonë;</para>
  <para style="p"><verse number="4" style="v"/>por në çdo gjë e rekomandojmë veten tonë si shërbëtorë të Perëndisë në shumë vuajtje, në shtrëngime, në nevoja, në ngushtica,</para>
  <para style="p"><verse number="5" style="v"/>në rrahje, në burgosje, në kryengritje, në mundime, në të pafjetura, në agjërime,</para>
  <para style="p"><verse number="6" style="v"/>me pastërti, me njohuri, me durim, me mirësi, me Frymën e Shenjtë, me dashuri jo të shtirur,</para>
  <para style="p"><verse number="7" style="v"/>me fjalën e së vërtetës, me fuqinë e Perëndisë, me armët e drejtësisë në të djathtë dhe në të majtë,</para>
  <para style="p"><verse number="8" style="v"/>në lavdi dhe në çnderim, me emër të mirë dhe me emër të keq;</para>
  <para style="p"><verse number="9" style="v"/>si gënjeshtarë, por të vërtetë; si të panjohur, por të njohur; si njerëz që vdesin, por ja, jetojmë; si të ndëshkuar, por jo të vrarë;</para>
  <para style="p"><verse number="10" style="v"/>si të brengosur, por gjithmonë të gëzuar; si të varfër, por shumë veta i bëjmë të pasur; si njerëz që s'kanë kurrgjë, por kanë gjithçka.</para>
  <para style="p"><verse number="11" style="v"/>Goja jonë u hap për ju, o Korintas, zemra jonë u bë e gjerë.</para>
  <para style="p"><verse number="12" style="v"/>Ju nuk jeni ngushtë në ne, por ju jeni të ngushtë në zemrat tuaj.</para>
  <para style="p"><verse number="13" style="v"/>Por në shkëmbim (po ju flas si fëmijëve), bëhuni të gjerë edhe ju.</para>
  <para style="p"><verse number="14" style="v"/>Mos hyni në një zgjedhë bashkë me të pabesët, sepse ç'lidhje ka drejtësia me paudhësinë? Dhe çfarë afrie ka drita me terrin?</para>
  <para style="p"><verse number="15" style="v"/>Dhe ç'harmoni ka Krishti me Belialin? Ose ç'pjesë ka besimtari me jobesimtarin?</para>
  <para style="p"><verse number="16" style="v"/>Dhe çfarë marrëveshje ka tempulli i Perëndisë me idhujt? Sepse ju jeni tempulli i Perëndisë së gjallë, sikurse tha Perëndia: ''Unë do të banoj në mes tyre, dhe do të ec ndër ta; do të jem Perëndia i tyre dhe ata do të jenë populli im''.</para>
  <para style="p"><verse number="17" style="v"/>Prandaj ''dilni nga mesi i tyre dhe ndahuni prej tyre, thotë Zoti, dhe mos prekni asgjë të ndyrë, dhe unë do t'ju pranoj,</para>
  <para style="p"><verse number="18" style="v"/>dhe do të jem si një Atë për ju, dhe ju do të jeni për mua si bijtë e bijat, thotë Zoti i Plotfuqishëm''.</para>
  <chapter number="7" style="c"/>
  <para style="p"><verse number="1" style="v"/>Duke i pasur këto premtime, o të dashur, le ta pastrojmë veten nga çdo ndotje e mishit dhe e frymës dhe ta përfundojmë shenjtërimin tonë në druajtjen e Perëndisë.</para>
  <para style="p"><verse number="2" style="v"/>Na pranoni; ne nuk i kemi bërë padrejtësi askujt, nuk kemi korruptuar askënd, nuk ia hodhëm askujt.</para>
  <para style="p"><verse number="3" style="v"/>Këtë nuk e them për dënim, sepse që më parë iu thashë se jeni në zemrat tona për të vdekur bashkë dhe për të jetuar bashkë.</para>
  <para style="p"><verse number="4" style="v"/>Jam shumë i hapur me ju dhe kam me se të mburrem për ju; jam plot me ngushëllim dhe jam jashtë mase i gëzuar në gjithë shtrëngimin tonë.</para>
  <para style="p"><verse number="5" style="v"/>Sepse, kur erdhëm në Maqedoni, mishi ynë nuk pati fare prehje, por u shtrënguam në të gjitha mënyrat: jashtë betejë, përbrenda frikë.</para>
  <para style="p"><verse number="6" style="v"/>Por Perëndia, që ngushëllon të pikëlluarit, na ngushëlloi me ardhjen e Titit,</para>
  <para style="p"><verse number="7" style="v"/>dhe jo vetëm me ardhjen e tij, por edhe me ngushëllimin që ai pati prej jush; ai na tregoi dëshirën tuaj të madhe, lotët tuaja, zellin tuaj për mua, kaq sa u gëzova më tepër,</para>
  <para style="p"><verse number="8" style="v"/>sepse, ndonëse edhe ju kam trishtuar me letrën time, nuk më vjen keq, ndonëse më pati ardhur keq, sepse shoh se ajo letër, edhe pse për pak kohë, ju trishtoi.</para>
  <para style="p"><verse number="9" style="v"/>Tani po gëzohem, jo sepse u trishtuat, por sepse u trishtuat për pendim, sepse u trishtuat sipas Perëndisë, që të mos ju bëhet juve ndonjë dëm nga ne.</para>
  <para style="p"><verse number="10" style="v"/>Trishtimi sipas Perëndisë në fakt, sjell pendim për shpëtim, për të cilin njeriu nuk i vjen keq, por trishtimi i botës shkakton vdekje.</para>
  <para style="p"><verse number="11" style="v"/>Në fakt, ja sa kujdes shkaktoi te ju pikëllimi sipas Perëndisë, madje sa fjalë për të kërkuar ndjesë, sa zemëratë, sa druajtje, sa dëshirë të zjarrtë, sa zell, sa kënaqësi! Me çdo mënyrë ju e treguat se jeni të pastër në këtë çështje.</para>
  <para style="p"><verse number="12" style="v"/>Edhe pse ju shkrova, nuk e bëra as për atë që e bëri padrejtësinë, as për atë që e pësoi, por që të shfaqet në mes tuaj kujdesi ynë që kemi për ju përpara Perëndisë.</para>
  <para style="p"><verse number="13" style="v"/>Prandaj ne u ngushëlluam për shkak të ngushëllimit tuaj dhe u gëzuam aq më tepër për gëzimin e Titit, sepse fryma e tij u çlodh nga ju të gjithë.</para>
  <para style="p"><verse number="14" style="v"/>Prandaj, në qoftë se u mburra për ndonjë gjë tek ai për ju, nuk u turpërova por, ashtu si ju kemi treguar të gjitha gjërat me vërtetësi, kështu edhe mburrja jonë te Titi doli e vërtetë.</para>
  <para style="p"><verse number="15" style="v"/>Dhe ai ka një dashuri të madhe për ju, kur kujton bindjen e ju të gjithëve dhe si e pritët atë me frikë dhe me të dridhura.</para>
  <para style="p"><verse number="16" style="v"/>Gëzohem, pra, që në çdo gjë mund të besoj në ju.</para>
  <chapter number="8" style="c"/>
  <para style="p"><verse number="1" style="v"/>Tani, o vëllezër, ju bëjmë të ditur hirin e Perëndisë, që u është dhënë kishave të Maqedonisë,</para>
  <para style="p"><verse number="2" style="v"/>se, në mes të shumë sprovave pikëllimi, mbushullia e gëzimit të tyre dhe varfëria e tyre e thellë e treguan në pasuritë e dorëgjerësinë e tyre.</para>
  <para style="p"><verse number="3" style="v"/>Sepse unë dëshmoj se ata kanë dhënë me dëshirë dhe sipas mundësisë së tyre, madje edhe përtej mundësisë së tyre,</para>
  <para style="p"><verse number="4" style="v"/>dhe na u lutën, pa na u ndarë, ta pranojmë dhuratën dhe pjesëmarrjen në ofertën për shenjtorët.</para>
  <para style="p"><verse number="5" style="v"/>Dhe jo vetëm vepruan ashtu si shpresonim, po dhanë veten më përpara te Perëndia dhe pastaj te ne sipas vullnetit të Perëndisë.</para>
  <para style="p"><verse number="6" style="v"/>Kështu ne e këshilluam Titin që, ashtu si e nisi këtë vepër të hirit midis jush, ashtu ta përfundojë.</para>
  <para style="p"><verse number="7" style="v"/>Por sikurse ju jeni të pasur në çdo gjë, në besim, në fjalë e në dituri, në çdo kujdes dhe në dashurinë tuaj ndaj nesh, përpiquni të pasuroni edhe në këtë vepër të hirit.</para>
  <para style="p"><verse number="8" style="v"/>Këtë nuk e them si urdhër, por që me anë të kujdesit të të tjerëve të vë në sprovë sinqeritetin e dashurisë suaj.</para>
  <para style="p"><verse number="9" style="v"/>Sepse ju e njihni hirin e Zotit tonë Jezu Krisht, i cili, duke qenë i pasur, u bë i varfër për ju, që ju të bëheni të pasur me anë të varfërisë së tij.</para>
  <para style="p"><verse number="10" style="v"/>Lidhur me këtë po ju jap një këshillë, sepse kjo është e dobishme për ju, që vjet filluat jo vetëm ta bëni, por edhe ta dëshironi.</para>
  <para style="p"><verse number="11" style="v"/>Tani përfundojeni edhe bërjen që, ashtu si qe dëshira për të dëshiruar, kështu të jetë edhe për ta përfunduar sipas mundësive që keni.</para>
  <para style="p"><verse number="12" style="v"/>Sepse, në qoftë se ekziston gatishmëria për të dhënë, ai është i mirëpritur sipas asaj që ka dhe jo sipas asaj që nuk ka.</para>
  <para style="p"><verse number="13" style="v"/>Por jo që ju të shtrëngoheni që të lehtësohen të tjerët,</para>
  <para style="p"><verse number="14" style="v"/>por të ndiqet vetëm një kriter barazimi; që tani mbushullia juaj të plotësojë nevojat e tyre, kështu që edhe mbushullia e tyre të plotësojë nevojat tuaja, që të ketë barazi,</para>
  <para style="p"><verse number="15" style="v"/>sikurse është shkruar: ''Ai që mblodhi shumë, nuk mori më shumë dhe ai që mblodhi pak, nuk mori më pak''.</para>
  <para style="p"><verse number="16" style="v"/>Le ta falënderojmë Perëndinë, që i shtiu në zemër Titit po atë kujdes për ju,</para>
  <para style="p"><verse number="17" style="v"/>sepse ai jo vetëm që e pranoi këshillën tonë, por u nis për të ardhur te ju, me dëshirën e tij dhe me shumë zell.</para>
  <para style="p"><verse number="18" style="v"/>Edhe bashkë me të dërguam edhe vëllanë, lëvdimi i të cilit për predikimin e ungjillit u përhap në të gjitha kishat,</para>
  <para style="p"><verse number="19" style="v"/>dhe jo vetëm kaq, por ai u zgjodh nga kishat që të jetë shoku ynë në udhëtim me këtë dhuratë që ne administrojmë për lavdinë e Zotit vetë, për të treguar gatishmërinë e zemrës suaj,</para>
  <para style="p"><verse number="20" style="v"/>duke shmangur qortimin e ndonjërit në këtë dhuratë bujare që administrohet prej nesh,</para>
  <para style="p"><verse number="21" style="v"/>sepse kujdesemi të veprojmë mirë jo vetëm përpara Zotit, por edhe përpara njerëzve.</para>
  <para style="p"><verse number="22" style="v"/>Edhe ne dërguam bashkë me ta vëllanë tonë, të cilin e kemi vënë në sprovë shumë herë në shumë gjëra dhe doli i zellshëm, por tani është edhe më i zellshëm për shkak të besimit të madh që ka ndaj jush.</para>
  <para style="p"><verse number="23" style="v"/>Sa për Titin, ai është bashkëpunëtori im dhe shok i veprës midis jush; sa për vëllezërit, ata janë apostuj të kishave, lavdi e Krishtit.</para>
  <para style="p"><verse number="24" style="v"/>U tregoni atyre provën e dashurisë suaj dhe pse mburremi me ju edhe përpara kishave.</para>
  <chapter number="9" style="c"/>
  <para style="p"><verse number="1" style="v"/>Sa për shërbesën në dobi të shenjtorëve, është e tepërt t'ju shkruaj,</para>
  <para style="p"><verse number="2" style="v"/>sepse e njoh gatishmërinë e zemrave tuaja, për të cilën unë mburrem për ju te maqedonasit, se Akaia është gati që vjet; dhe zelli juaj nxiti shumë të tjerë.</para>
  <para style="p"><verse number="3" style="v"/>Unë i dërgova këta vëllezër, që mburrja jonë për ju të mos dalë e kotë për këtë gjë dhe me qëllim, sikurse thosha, të jeni gati,</para>
  <para style="p"><verse number="4" style="v"/>sepse, po të vinin me mua disa maqedonas dhe të mos ju gjenin gati, ne (të mos them ju), do të dilnim të turpëruar për besimin dhe mburrjen tonë.</para>
  <para style="p"><verse number="5" style="v"/>Prandaj m'u duk e nevojshme t'i këshilloj vëllezërit të vijnë te ju më përpara, që të bëjnë gati më parë ofertën që kishit premtuar më parë, kështu që ajo të jetë gati si dhuratë bujarie dhe jo koprracie.</para>
  <para style="p"><verse number="6" style="v"/>Dhe ju them këtë: Ai që mbjell me kursim, do të korrë po me kursim; dhe ai që mbjell dorëhapur edhe do të korrë dorëhapur.</para>
  <para style="p"><verse number="7" style="v"/>Secili le të veprojë ashtu si ka vendosur në zemrën, as me keqardhje as nga shtrëngimi, sepse Perëndia do një dhurues të gëzuar.</para>
  <para style="p"><verse number="8" style="v"/>Dhe Perëndia mund të bëjë që gjithë hiri të teprojë për ju, aq sa mbasi të keni gjithnjë mjaft në çdo gjë, t'ju teprojë për çfarëdo pune të mirë,</para>
  <para style="p"><verse number="9" style="v"/>sikurse është shkruar: ''Ai ndau, u ka dhënë të varfërve, drejtësia e tij mbetet në përjetësi''.</para>
  <para style="p"><verse number="10" style="v"/>Edhe ai që i jep farën mbjellësit dhe bukë për të ngrënë, ju dhëntë dhe e shumoftë farën tuaj, dhe i bëftë të rriten frytet e drejtësisë suaj;</para>
  <para style="p"><verse number="11" style="v"/>dhe atëherë do të pasuroheni për të qenë dorëdhënë, duke i sjellë nëpërmjet nesh falënderim Perëndisë.</para>
  <para style="p"><verse number="12" style="v"/>Sepse kryerja e kësaj shërbese të shenjtë jo vetëm përmbush nevojat e shenjtorëve, por sjell edhe një mbushulli falënderimesh ndaj Perëndisë,</para>
  <para style="p"><verse number="13" style="v"/>sepse për shkak të përvojës nga kjo shërbesë, ata e përlëvdojnë Perëndinë për bindjen ndaj ungjillit të Krishtit që ju rrëfeni dhe për bujarinë me të cilën merrni pjesë me ta dhe me të gjithë.</para>
  <para style="p"><verse number="14" style="v"/>Dhe me lutjet e tyre për ju ju shfaqin një dashuri të veçantë për hirin e shkëlqyer të Perëndisë përmbi ju.</para>
  <para style="p"><verse number="15" style="v"/>Le të falënderojmë Perëndinë për dhuratën e tij të patregueshme.</para>
  <chapter number="10" style="c"/>
  <para style="p"><verse number="1" style="v"/>Personalisht unë, Pali, po ju këshilloj me anë të zemërbutësisë dhe të mirësisë së Krishtit; unë, që kur ndodhem vetë midis jush jam i përulur, ndërsa kur jam larg jush tregohem i guximshëm ndaj jush.</para>
  <para style="p"><verse number="2" style="v"/>Ju lutem, që, kur të vij te ju, të mos jem i detyruar të veproj me guxim me atë siguri, me të cilin mendoj të guxoj kundër disave, që na konsiderojnë sikur ecim sipas mishit.</para>
  <para style="p"><verse number="3" style="v"/>Sepse, edhe pse ecim në mish, nuk luftojmë sipas mishit,</para>
  <para style="p"><verse number="4" style="v"/>sepse armët e luftës sonë nuk janë prej mishi, por të fuqishme në Perëndinë për të shkatërruar fortesat,</para>
  <para style="p"><verse number="5" style="v"/>që të hedhim poshtë mendimet dhe çdo lartësi që ngrihet kundër njohjes së Perëndisë dhe t'ia nënshtrojmë çdo mendim dëgjesës së Krishtit,</para>
  <para style="p"><verse number="6" style="v"/>dhe jemi gati të ndëshkojmë çdo mosbindje, kur të bëhet e përkryer bindja juaj.</para>
  <para style="p"><verse number="7" style="v"/>A i shihni gjërat sipas pamjes së jashtme? Në qoftë se dikush është i bindur në veten e tij se është i Krishtit, le ta mendojë këtë përsëri nga vetja e tij: sikurse ai është i Krishtit, ashtu edhe ne jemi të Krishtit.</para>
  <para style="p"><verse number="8" style="v"/>Edhe, nëse unë do ta mburrja veten më tepër për autoritetin tonë, që Zoti na dha për ndërtimin tuaj dhe jo për shkatërrimin tuaj, nuk do të turpërohesha.</para>
  <para style="p"><verse number="9" style="v"/>Nuk dua të dukem se po kërkoj t'ju tremb me letrat e mia.</para>
  <para style="p"><verse number="10" style="v"/>Sepse dikush thotë: ''Letrat e tij janë të ashpra dhe të fuqishme, kurse paraqitja e tij trupore është e dobët, dhe fjala e tij ka pak peshë''.</para>
  <para style="p"><verse number="11" style="v"/>Le ta dijë, pra, ai njeri, se ashtu si jemi në fjalë, me anë të letrave kur jemi larg, të tillë do të jemi edhe me vepra, kur të jemi të pranishëm.</para>
  <para style="p"><verse number="12" style="v"/>Sepse nuk guxojmë të renditemi ose të krahasohemi me ata që e rekomandojnë veten e vet; por ata, duke matur veten e tyre dhe duke u krahasuar me veten e tyre, nuk kanë mend.</para>
  <para style="p"><verse number="13" style="v"/>Por ne nuk do të mburremi jashtë masës, po sipas masës së rregullës që caqet i caktoi Perëndia, sa të arrijmë deri te ju,</para>
  <para style="p"><verse number="14" style="v"/>Sepse ne nuk po shtrihemi përtej caqeve, sikurse nuk arritëm deri te ju, sepse ne arritëm më të vërtetë deri te ju me anë të predikimit të ungjillit të Krishtit.</para>
  <para style="p"><verse number="15" style="v"/>Dhe ne nuk mburremi përtej masës për punët e tjetrit, por kemi shpresë se, duke u rritur besimi juaj, ne do të kemi një konsideratë më të madhe ndër ju, sipas cakut tonë,</para>
  <para style="p"><verse number="16" style="v"/>sa që përhapim ungjillin edhe përtej vendeve tuaj, pa u mburrur me ato që janë bërë në këtë lëmë nga të tjerë.</para>
  <para style="p"><verse number="17" style="v"/>Ai që lëvdohet, le të lëvdohet në Zotin,</para>
  <para style="p"><verse number="18" style="v"/>sepse nuk miratohet ai që e rekomandon veten e tij, po ai të cilin e rekomandon Zoti.</para>
  <chapter number="11" style="c"/>
  <para style="p"><verse number="1" style="v"/>Oh, sa do të dëshiroja që ju të duronit pak marrëzi me mua! Po në fakt, ju më duroni.</para>
  <para style="p"><verse number="2" style="v"/>Jam xheloz për ju me xhelozinë e Perëndisë, sepse ju fejova me një burrë, që t'ju nxjerr para Krishtit si virgjëreshë të dëlirë.</para>
  <para style="p"><verse number="3" style="v"/>Por druaj se, ashtu si gjarpri e gënjeu Evën me dinakërinë e tij, kështu edhe mendja juaj të mos prishet duke u shmangur nga thjeshtësia ndaj Krishtit.</para>
  <para style="p"><verse number="4" style="v"/>Sepse, po të vinte dikush dhe t'ju predikonte një Jezus tjetër, që ne nuk e kemi predikuar, ose, po të merrnit një frymë tjetër që nuk e keni marrë, ose një ungjill tjetër që nuk e keni pranuar, do ta duronit fort mirë.</para>
  <para style="p"><verse number="5" style="v"/>Unë mendoj se nuk kam qenë aspak më poshtë nga apostujt më të shquar.</para>
  <para style="p"><verse number="6" style="v"/>Dhe, megjithëse jam i thjeshtë në të folur, nuk jam i tillë në dituri; madje me të gjitha mënyrat dhe në të gjitha gjërat jua kemi treguar.</para>
  <para style="p"><verse number="7" style="v"/>Mos vallë bëra mëkat duke e ulur veten time që të lartoheni ju, sepse ju kam predikuar falas ungjillin e Perëndisë?</para>
  <para style="p"><verse number="8" style="v"/>Kam rrjepur kishat e tjera, duke marrë një rrogë që t'ju shërbej juve.</para>
  <para style="p"><verse number="9" style="v"/>Dhe, kur isha midis jush dhe isha nevojtar, nuk iu bëra barrë askujt; sepse nevojat e mia i plotësuan vëllezërit që erdhën nga Maqedonia; dhe në çdo gjë u ruajta që të mos ju bëhem barrë ju, edhe për të ardhmen do të ruhem.</para>
  <para style="p"><verse number="10" style="v"/>Duke qenë se e vërteta e Krishtit është në mua, kjo mburrje, për sa më përket mua, nuk do të më ndalohet në vendet e Akaisë.</para>
  <para style="p"><verse number="11" style="v"/>Pse? Ndoshta sepse nuk ju dua? Perëndia e di.</para>
  <para style="p"><verse number="12" style="v"/>Por atë që bëj, do ta bëj përsëri, që t'u pres çdo shkas atyre që duan shkas, që ata të gjenden si edhe ne, në atë gjë, për të cilën mburren.</para>
  <para style="p"><verse number="13" style="v"/>Të tillë apostuj të rremë, janë punëtorë hileqarë, që shndërrohen në apostuj të Krishtit.</para>
  <para style="p"><verse number="14" style="v"/>Dhe nuk është për t'u çuditur, sepse Satani vetë shndërrohet në engjëll drite.</para>
  <para style="p"><verse number="15" style="v"/>Nuk është, pra, gjë e madhe, nëse edhe punëtorët e tij shndërrohen në punëtorë (marrin trajtën e punëtorëve) të drejtësisë, fundi i të cilëve do të jetë sipas veprave të tyre.</para>
  <para style="p"><verse number="16" style="v"/>Po e them përsëri: Askush të mos mendojë se jam i marrë; në mos, më pranoni edhe si të marrë, që edhe unë të mburrem pakëz.</para>
  <para style="p"><verse number="17" style="v"/>Atë që po them në mburrjen e guximit tim, nuk po e them sipas Zotit, por në marrëzi.</para>
  <para style="p"><verse number="18" style="v"/>Duke qenë se shumë vetë mburren sipas mishit, edhe unë do të mburrem.</para>
  <para style="p"><verse number="19" style="v"/>Sepse ju që jeni të ditur, i duroni lehtë të marrët.</para>
  <para style="p"><verse number="20" style="v"/>Sepse tashmë ju duroni, nëse dikush ju robëron, nëse dikush ju gllabëron, nëse dikush ju grabit, nëse dikush krenohet, nëse dikush ju godet në fytyrë.</para>
  <para style="p"><verse number="21" style="v"/>Flas për turpin tim, sikurse ne të ishim të dobët; megjithatë në çdo gjë që dikush guxon, po flas si i marrë, marr guxim edhe unë.</para>
  <para style="p"><verse number="22" style="v"/>Janë ata Hebrenj? Jam edhe unë! Janë ata Izraelitë? Jam edhe unë! janë ata pasardhës të Abrahamit? Jam edhe unë.</para>
  <para style="p"><verse number="23" style="v"/>Janë ata shërbëtorë të Krishtit? Po flas si i pamend, unë jam edhe më tepër si këta; në mundime më tepër, në goditje më tepër, në burgje më tepër dhe shpesh në rrezik për vdekje.</para>
  <para style="p"><verse number="24" style="v"/>Nga judenjtë mora pesë herë nga dyzetë kamxhikë pa një.</para>
  <para style="p"><verse number="25" style="v"/>Tri herë më rrahën me shkopinj, një herë më qëlluan me gurë, tri herë m'u mbyt anija në det, kalova një ditë e një natë në humnerë.</para>
  <para style="p"><verse number="26" style="v"/>Në udhëtime të shpeshta në rreziqe lumenjsh, në rreziqe kusarësh, në rrezik nga ana e bashkatdhetarëve, rreziqe nga ana johebrenjve, rreziqe në qytet, rreziqe në shkretëtirë, rreziqe në det, rreziqe midis vëllezërve të rremë,</para>
  <para style="p"><verse number="27" style="v"/>në lodhje e në mundim, në netët pa gjumë, në uri e në etje, shpesh herë në agjërime, në të ftohtë dhe në të zhveshur.</para>
  <para style="p"><verse number="28" style="v"/>Përveç këtyre gjërave të jashtme, ajo që më mundon çdo ditë është kujdesja për të gjitha kishat.</para>
  <para style="p"><verse number="29" style="v"/>Kush është i dobët, që të mos jem edhe unë? Kush është skandalizuar dhe unë të mos përvëlohem?</para>
  <para style="p"><verse number="30" style="v"/>Në qoftë se duhet të mburrem, unë do të mburrem me ato që kanë të bëjnë me dobësinë time.</para>
  <para style="p"><verse number="31" style="v"/>Perëndia dhe Ati i Zotit tonë Jezu Krisht, që është i bekuar përjetë, e di se unë nuk gënjej.</para>
  <para style="p"><verse number="32" style="v"/>Në Damask, qeveritari i mbretit Areta e ruante qytetin e damaskasve për të më zënë,</para>
  <para style="p"><verse number="33" style="v"/>por nga një dritare më ulën përgjatë murit me një shportë, dhe shpëtova nga duart e tij.</para>
  <chapter number="12" style="c"/>
  <para style="p"><verse number="1" style="v"/>Sigurisht nuk kam dobi nga të mburrurit; prandaj do t'ia filloj me vegimet dhe zbulesat e Zotit.</para>
  <para style="p"><verse number="2" style="v"/>Unë njoh një njeri në Krishtin, i cili, para katërmbëdhjetë vjetësh (a ishte në trup, a ishte jashtë trupit, nuk e di; Perëndia e di), u rrëmbye gjer në të tretin qiell.</para>
  <para style="p"><verse number="3" style="v"/>Dhe e di se ai njeri (a me trupin ose pa trupin, nuk e di, Perëndia e di),</para>
  <para style="p"><verse number="4" style="v"/>u rrëmbye në parajsë dhe dëgjoi fjalë të patregueshme, që nuk është e lejuar të thuhen nga njeri.</para>
  <para style="p"><verse number="5" style="v"/>Për atë njeri unë do të krenohem, por nuk do të krenohem për veten time, veç se për dobësitë e mia.</para>
  <para style="p"><verse number="6" style="v"/>Edhe sikur të doja të krenohesha, nuk do të isha i marrë, sepse do të flisja të vërtetën; por nuk e bëj këtë, se mos ndonjë më çmon më tepër nga ajo që më sheh, a më tepër nga ajo që dëgjon nga unë.</para>
  <para style="p"><verse number="7" style="v"/>Dhe, që të mos më rritet mendja për shkak të jashtëzakonshmërisë së zbulesave, m'u dha një gjemb në mish, një engjëll i Satanit, për të më rënë me grushta, që të mos mbahem me të madh.</para>
  <para style="p"><verse number="8" style="v"/>Lidhur me këtë iu luta tri herë Zotit që ta largonte nga unë.</para>
  <para style="p"><verse number="9" style="v"/>Por ai më tha: ''Hiri im të mjafton, sepse fuqia ime përsoset në dobësi''. Prandaj me kënaqësi të madhe do të krenohem më tepër për dobësitë e mia, që fuqia e Krishtit të rrijë tek unë.</para>
  <para style="p"><verse number="10" style="v"/>Prandaj unë kënaqem në dobësi, në fyerje, në nevoja, në përndjekje, në ngushtica për shkak të Krishtit, sepse, kur jam i dobët, atëherë jam i fortë.</para>
  <para style="p"><verse number="11" style="v"/>U bëra i marrë duke u mburrur; ju më shtrënguat, sepse u desh që ju të më rekomandoni, sepse nuk qeshë aspak më poshtë se apostujt e lartë, edhe pse unë nuk jam asgjë.</para>
  <para style="p"><verse number="12" style="v"/>Shenjat e apostullit u vërtetuan ndër ju me durim të madh, me shenja e mrekulli dhe çudira.</para>
  <para style="p"><verse number="13" style="v"/>Vallë nëse ju mbetët prapa, pra, nga kishat e tjera, veçse në faktin se unë nuk u bëra barrë për ju? Falmani këtë gabim.</para>
  <para style="p"><verse number="14" style="v"/>Ja, kjo është e treta herë që jam gati të vij te ju, dhe nuk dua t'ju bëhem barrë, sepse s'kërkoj pasuritë tuaja, por juve; sepse bijtë nuk e kanë për detyrë të mbledhin për prindërit, por prindërit për bijtë.</para>
  <para style="p"><verse number="15" style="v"/>Sa për veten time, unë do të shpenzoj me gëzim dhe do të shpenzohem për shpirtrat tuaja, megjithëse ju dua më fort dhe më doni më pak.</para>
  <para style="p"><verse number="16" style="v"/>Ashtu qoftë! Unë nuk u bëra barrë për ju; megjithatë, duke qenë dinak ju zura me dredhi.</para>
  <para style="p"><verse number="17" style="v"/>Mos përfitova vallë ndonjë gjë nga ju me anë të ndonjë që dërgova te ju?</para>
  <para style="p"><verse number="18" style="v"/>Unë iu luta Titit dhe me të dërgova edhe këtë vëlla. Mos përfitoi gjë Titi nga ju? A nuk kemi ecur me të njëjtin frymë dhe në të njëjtat gjurmë?</para>
  <para style="p"><verse number="19" style="v"/>A mendoni përsëri se ne kërkojmë të justifikohemi para jush? Ne flasim përpara Perëndisë, në Krishtin, dhe të gjitha këto, o fort të dashur, janë për ndërtimin tuaj.</para>
  <para style="p"><verse number="20" style="v"/>Sepse kam frikë se mos kur të vij nuk ju gjej sikundër kam dashur dhe se mos ju më gjeni sikundër nuk keni dashur juve se mos ka grindje, xhelozi, zemërime, shpërthime, përgojime, insinuata, kryelartësi, ose trazira midis jush;</para>
  <para style="p"><verse number="21" style="v"/>se mos kur të vijë sërish, Perëndia im do të më përulë në mes tuaj dhe unë do të vajtoj për shumë nga ata që kanë mëkatuar më parë dhe nuk u penduan për fëlliqësinë, kurvërinë dhe shthurjen që praktikuan.</para>
  <chapter number="13" style="c"/>
  <para style="p"><verse number="1" style="v"/>Ja, kjo është e treta herë që po vij te ju. ''Çdo gjë do të qëndrojë me gojën e dy a tre dëshmitarëve''.</para>
  <para style="p"><verse number="2" style="v"/>E thashë edhe më parë, kur isha i pranishëm te ju për të dytën herë, dhe po e them tani që jam larg jush. Po u shkruaj atyre që kanë mëkatuar më përpara dhe të gjithë të tjerëve se, po të vij përsëri, nuk do të kursej njeri.</para>
  <para style="p"><verse number="3" style="v"/>Sepse ju kërkoni provën e Krishtit që flet në mua; dhe ai s'është i dobët ndaj jush, por është i fuqishëm në ju.</para>
  <para style="p"><verse number="4" style="v"/>Sepse, megjithëse ai u kryqëzua në dobësinë e tij, ai po rron nëpërmjet fuqisë së Perëndisë, sepse edhe ne jemi të dobët në të, por do të rrojmë me të nëpërmjet fuqisë së Perëndisë ndaj nesh.</para>
  <para style="p"><verse number="5" style="v"/>Analizoni veten tuaj a jeni në besim; provoni veten tuaj! A thua nuk e njihni vetveten se Jezu Krishti është në ju? Veç në qofshi të përjashtuar.</para>
  <para style="p"><verse number="6" style="v"/>Por unë shpresoj se ju do ta njihni se ne nuk jemi të përjashtuar.</para>
  <para style="p"><verse number="7" style="v"/>Edhe i lutem Perëndisë që të mos bëni ndonjë të keqe, jo që të dukemi të miratuar, por që ju të bëni atë që është e mirë edhe sikur ne të ishim të përjashtuar.</para>
  <para style="p"><verse number="8" style="v"/>Ne në fakt nuk kemi asnjë forcë kundër së vërtetës, por vetëm pro së vërtetës.</para>
  <para style="p"><verse number="9" style="v"/>Sepse ne gëzohemi kur jemi të dobët dhe ju jeni të fortë; dhe ne lutemi edhe për këtë: për përsosjen tuaj.</para>
  <para style="p"><verse number="10" style="v"/>Prandaj i shkruaj këto gjëra, kur jam larg jush, që, kur të jem i pranishëm, të mos sillem me ashpërsi, sipas autoritetit që më ka dhënë Zoti për të ndërtuar e jo për të prishur.</para>
  <para style="p"><verse number="11" style="v"/>Më në fund, o vëllezër, gëzohuni, përsosuni, ngushëllohuni, jini të një mendje, jetoni në paqe; dhe Perëndia i dashurisë dhe i paqes do të jetë me ju.</para>
  <para style="p"><verse number="12" style="v"/>Përshëndetni njëri-tjetrin me një puthje të shenjtë,</para>
  <para style="p"><verse number="13" style="v"/>të gjithë shenjtorët ju përshëndesin.</para>
</usx>
