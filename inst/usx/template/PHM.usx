<?xml version="1.0" encoding="UTF-8"?>
<usx version="2.0">
<book code="PHM" style="id">Filemonit (ALBB)</book>
<para style="h">Filemonit</para>
<para style="toc1">Filemonit</para>
<para style="toc2">Filemonit</para>
<para style="toc3">Phlm</para>
<para style="mt1">Filemonit</para>
<chapter number="1" style="c"/>
<para style="p"><verse number="1" style="v"/>Pali, i burgosuri i Jezu Krishtit, dhe vëlla Timoteu, Filemonit të dashur dhe bashkëpunëtorit tonë,</para>
<para style="p"><verse number="2" style="v"/>edhe Apfisë së dashur, dhe bashkëluftëtarit tonë Arkipit, dhe kishës në shtëpinë tënde:</para>
<para style="p"><verse number="3" style="v"/>hir dhe paqe mbi ju prej Perëndisë sonë, Atit, dhe Zotit Jezu Krisht.</para>
<para style="p"><verse number="4" style="v"/>E falënderoj Perëndinë tim, duke të kujtuar gjithnjë në lutjet e mia,</para>
<para style="p"><verse number="5" style="v"/>sepse po dëgjoj për dashurinë tënde dhe për besimin që ke ndaj Zotit Jezu Krisht dhe ndaj gjithë shenjtorëve,</para>
<para style="p"><verse number="6" style="v"/>që bashkësia e besimit tënd të bëhet e frytshme nëpërmjet njohjes së çdo të mire që është në ju për shkak të Jezu Krishtit.</para>
<para style="p"><verse number="7" style="v"/>Sepse ne patëm gëzim të madh dhe përdëllim nga dashuria jote, sepse me anën tënde, o vëlla, zemrat e shenjtorëve u përtërinë.</para>
<para style="p"><verse number="8" style="v"/>Prandaj, edhe pse kam liri të plotë në Krishtin të të urdhëroj atë që duhet të bësh,</para>
<para style="p"><verse number="9" style="v"/>më shumë më pëlqen të të lutem për dashurinë, kështu siç jam unë, Pali, plak dhe tashti edhe i burgosur i Jezu Krishtit;</para>
<para style="p"><verse number="10" style="v"/>të lutem për birin tim, Onesimin, që më lindi në prangat e mia,</para>
<para style="p"><verse number="11" style="v"/>i cili dikur s'kishte fare vlerë për ty, por që tani është shumë i vlefshëm për ty e për mua,</para>
<para style="p"><verse number="12" style="v"/>të cilin ta dërgova përsëri; dhe ti prite atë, zemrën time.</para>
<para style="p"><verse number="13" style="v"/>Do të desha ta mbaja pranë vetes që të më shërbente në vendin tënd në prangat për shkak të ungjillit;</para>
<para style="p"><verse number="14" style="v"/>por nuk desha të bëja asgjë pa mendjen tënde që e mira të cilën do të bësh të mos jetë nga detyrimi, por me dashje.</para>
<para style="p"><verse number="15" style="v"/>Sepse ndoshta për këtë arsye qe ndarë prej teje për pak kohë, që ta kesh atë përgjithmonë,</para>
<para style="p"><verse number="16" style="v"/>por jo më si skllav, por shumë më tepër se skllav, vëlla të dashur, sidomos për mua, por aq më tepër për ty si sipas mishit, ashtu dhe në Zotin.</para>
<para style="p"><verse number="17" style="v"/>në qoftë se ti, pra, më konsideron shok, prite si të isha vetë!</para>
<para style="p"><verse number="18" style="v"/>Dhe në qoftë se të ka bërë ndonjë padrejtësi ose të ka ndonjë detyrim, m'i ngarko mua.</para>
<para style="p"><verse number="19" style="v"/>Unë, Pali, i shkrova me dorën time. Unë vetë do të paguaj; që të mos them se ti më detyrohesh edhe veten tënde!</para>
<para style="p"><verse number="20" style="v"/>Po, vëlla, ma bëj këtë nder në Perëndinë! Ma përtëri zemrën në Perëndinë!</para>
<para style="p"><verse number="21" style="v"/>Të shkrova me besim se do të më dëgjosh, sepse e di se ti do të bësh edhe më shumë nga sa po të them.</para>
<para style="p"><verse number="22" style="v"/>Më përgatit, njëkohësisht, një vend për të ndenjur, sepse shpresoj se, për hir të lutjeve tuaja, do t'ju dhurohem përsëri.</para>
<para style="p"><verse number="23" style="v"/>Epafrai, i burgosur bashkë me mua në Jezu Krishtin,</para>
<para style="p"><verse number="24" style="v"/>Marku, Aristarku, Dema dhe Luka, bashkëpunëtorët e mi, të bëjnë të fala.</para>
<para style="p"><verse number="25" style="v"/>Hiri i Zotit tonë Jezu Krisht qoftë me frymën tuaj. Amen.</para>
</usx>