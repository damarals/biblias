<?xml version="1.0" encoding="UTF-8"?>
<usx version="2.0">
<book code="EZK" style="id">Ezekieli (ALBB)</book>
<para style="h">Ezekieli</para>
<para style="toc1">Ezekieli</para>
<para style="toc2">Ezekieli</para>
<para style="toc3">Ezek</para>
<para style="mt1">Ezekieli</para>
<chapter number="1" style="c"/>
<para style="p"><verse number="1" style="v"/>Në vitin e tridhjetë, më pesë të muajit të katërt, ndodhi që ndërsa isha midis të internuarve pranë lumit Kebar, qiejt u hapën dhe pata vegime nga ana e Perëndisë.</para>
<para style="p"><verse number="2" style="v"/>Më pesë të muajit (ishte viti i pestë i robërisë së mbretit Jehojakin),</para>
<para style="p"><verse number="3" style="v"/>fjala e Zotit iu drejtua shprehimisht priftit Ezekiel, birit të Buzit, në vendin e kaldeasve, pranë lumit Kebar; dhe atje lart dora e Zotit qe mbi të.</para>
<para style="p"><verse number="4" style="v"/>Ndërsa po shkoja, ja ku erdhi nga veriu një erë furtune, një re e madhe me një zjarr që mbështillej rreth vetes së tij; rreth tij dhe nga mesi i tij dilte një shkëlqim i madh si ngjyra e bronzit inkandeshent që ndodhet në mes të zjarrit.</para>
<para style="p"><verse number="5" style="v"/>Nga mesi i tij dukej ngjashmëria e katër qenieve të gjalla; dhe kjo ishte pamja e tyre: kishin ngjashmërinë e njeriut.</para>
<para style="p"><verse number="6" style="v"/>Secili prej tyre kishte katër fytyra dhe secili katër krahë.</para>
<para style="p"><verse number="7" style="v"/>Këmbët e tyre ishin të drejta dhe tabani i këmbës së tyre ishte si ai i tabanit të këmbës së një viçi, dhe shkëlqenin si bronzi me lustër.</para>
<para style="p"><verse number="8" style="v"/>Në të katër anët, poshtë krahëve, kishin duar njerëzish; dhe që të katër kishin fytyrat e tyre dhe krahët e tyre.</para>
<para style="p"><verse number="9" style="v"/>Krahët e tyre preknin njëri-tjetrin; duke ecur përpara, nuk ktheheshin prapa, por secili shkonte drejt përpara tij.</para>
<para style="p"><verse number="10" style="v"/>Sa për pamjen e fytyrave të tyre, të gjithë kishin fytyrë njeriu, që të katër fytyrë luani në të djathtë, që të katër fytyrë kau në të majtë, dhe që të katër fytyrë shqiponje.</para>
<para style="p"><verse number="11" style="v"/>Kështu ishin fytyrat e tyre. Krahët e tyre ishin shtrirë lart; secili kishte dy krahë që preknin njëra tjetrën dhe dy që mbulonin trupin e tyre.</para>
<para style="p"><verse number="12" style="v"/>Secili shkonte drejt përpara tij; shkonin atje ku fryma donte të shkonte dhe, duke shkuar, nuk silleshin.</para>
<para style="p"><verse number="13" style="v"/>Sa për pamjen e qenieve të gjalla, këto dukeshin si qymyre të ndezur, si pishtarë. Zjarri lëvizte në mes të qenieve të gjalla; zjarri ishte i ndritshëm dhe prej tij dilnin shkreptima.</para>
<para style="p"><verse number="14" style="v"/>Qeniet e gjalla vraponin përpara dhe prapa, dukeshin si një rrufe.</para>
<para style="p"><verse number="15" style="v"/>Ndërsa shikoja qeniet e gjalla, ja një rrotë për tokë pranë qenieve të gjalla me katër fytyrat e tyre.</para>
<para style="p"><verse number="16" style="v"/>Pamja e rrotave dhe punimi i tyre ishte si pamja e ngjyrës së krisolitit; që të katra i ngjisnin njëra-tjetrës. Pamja e tyre dhe punimi i tyre si ato të një rrote në mes të një rrote tjetër.</para>
<para style="p"><verse number="17" style="v"/>Kur lëviznin, shkonin në drejtim të njërit prej katër drejtimeve dhe, duke shkuar nuk silleshin prapa.</para>
<para style="p"><verse number="18" style="v"/>Sa për rrathët e tyre ishin të lartë dhe të madhërishëm; dhe rrathët e gjithë të katërve ishin plot me sy rreth e qark.</para>
<para style="p"><verse number="19" style="v"/>Kur lëviznin qeniet e gjalla, edhe rrotat lëviznin pranë tyre dhe, kur qeniet e gjalla ngriheshin nga toka, ngriheshin edhe rrotat.</para>
<para style="p"><verse number="20" style="v"/>Kudo që fryma donte të shkonte, shkonin edhe ata, sepse aty shkonte fryma; rrotat ngriheshin bashkë me ta, sepse fryma qenieve të gjalla ishte në rrota.</para>
<para style="p"><verse number="21" style="v"/>Kur ata lëviznin, edhe rrotat lëviznin; kur këto ndaleshin, edhe ato ndaleshin, dhe kur ngiheshin nga toka, edhe rrotat ngriheshin bashkë me ta, sepse fryma i qenieve të gjalla ishte në rrota.</para>
<para style="p"><verse number="22" style="v"/>Mbi kokat e qenieve të gjalla ishte ngjashmëria e një kupe qiellore, që i përngjiste ngjyrës së një kristali të madhërishëm të shtrirë mbi kokat e tyre.</para>
<para style="p"><verse number="23" style="v"/>Poshtë kupës qiellore shtriheshin drejt krahët e tyre, njëra ndaj tjetrës; secili kishte nga dy që mbulonin një anë dhe dy të tjera që mbulonin anën tjetër të trupit.</para>
<para style="p"><verse number="24" style="v"/>Kur ata lëviznin, unë dëgjoja zhurmën e krahëve të tyre, si zhurmën e ujërave të mëdha, si zëri i të Plotfuqishmit, si zhurma e një rrëmuje të madhe, si oshtima e një ushtrie; kur ndaleshin, ulnin krahët e tyre.</para>
<para style="p"><verse number="25" style="v"/>Dhe dëgjohej një zhurmë nga kupa qiellore lart që ishte mbi kokat e tyre; kur ndaleshin, ulnin krahët e tyre.</para>
<para style="p"><verse number="26" style="v"/>Mbi kupën qiellore që ishte mbi kokat e tyre, ndodhej një gjë që i ngjante një froni që dukej si një gur safiri, dhe mbi këtë lloj froni, në pjesën e sipërme të tij, ishte një figurë që i përngjiste një njeriu.</para>
<para style="p"><verse number="27" style="v"/>Nga sa tregonin ijët e tij lart, unë pashë gjithashtu diçka si ngjyra e bronzit inkandeshent që dukej si zjarr brenda tij rreth e qark; dhe nga sa tregonin ijët e tij poshtë pashë diçka që i përngjante zjarrit dhe që lëshonte rreth e qark një shkëlqim të madh.</para>
<para style="p"><verse number="28" style="v"/>Ashtu siç është pamja e një ylberi në re në një ditë shiu, kështu ishte pamja e atij shkëlqimi që e rrethonte. Ajo ishte një shfaqje e shëmbëlltyrës së lavdisë të Zotit. Kur e pashë, u rrëzova me fytyrë dhe dëgjova zërin e dikujt që fliste.</para>
<chapter number="2" style="c"/>
<para style="p"><verse number="1" style="v"/>Dhe më tha: "O bir njeriu, çohu më këmbë dhe unë do të të flas".</para>
<para style="p"><verse number="2" style="v"/>Ndërsa ai më fliste, Fryma hyri tek unë dhe më bëri të çohem më këmbë, dhe unë dëgjova atë që më fliste.</para>
<para style="p"><verse number="3" style="v"/>Ai më tha: "O bir njeriu, unë të dërgoj te bijtë e Izraelit, në mes të kombeve rebelë që janë rebeluar kundër meje; ata dhe etërit e tyre kanë ngritur krye kundër meje deri më këtë ditë.</para>
<para style="p"><verse number="4" style="v"/>Ata te të cilët po të dërgoj janë bij me fytyrë të ashpër dhe me zemër kryeneçe, dhe ti do t'u thuash atyre: "Kështu thotë Zoti, Zoti".</para>
<para style="p"><verse number="5" style="v"/>Edhe sikur të dëgjojnë ose të mos pranojnë të dëgjojnë, sepse janë një shtëpi rebele, do të mësojnë se megjithatë ka një profet në mes tyre.</para>
<para style="p"><verse number="6" style="v"/>Dhe ti, bir njeriu, mos ki frikë prej tyre dhe mos ki frikë nga fjalët e tyre, edhe se po qe se do gjendesh i rrethuar nga hithra dhe nga gjemba dhe po qe se banon në mes të akrepave; mos ki frikë</para>
<para style="p"><verse number="7" style="v"/>Por ti do t'u njoftosh fjalët e mia, edhe sikur të të dëgjojnë ose të refuzojnë të dëgjojnë, sepse janë rebelë.</para>
<para style="p"><verse number="8" style="v"/>Dhe ti, bir njeriu, dëgjo atë që të them; mos u bëj rebel si kjo shtëpi rebele; hap gojën dhe ha atë që po të jap".</para>
<para style="p"><verse number="9" style="v"/>Unë shikova, dhe ja një dorë e shtrirë drejt meje; dhe ja, në të ishte rrotulla e një libri.</para>
<para style="p"><verse number="10" style="v"/>Ai e shpalosi para meje; ishte shkruar nga brenda dhe nga jashtë dhe në të ishin shkruar vaje, rënkime dhe halle.</para>
<chapter number="3" style="c"/>
<para style="p"><verse number="1" style="v"/>Pastaj më tha: "O bir njeriu, ha atë që gjen, ha këtë rrotull, pastaj shko dhe foli shtëpisë së Izraelit".</para>
<para style="p"><verse number="2" style="v"/>Kështu unë hapa gojën dhe ai më vuri që të ha atë rrotull.</para>
<para style="p"><verse number="3" style="v"/>Pastaj më tha: "O bir njeriu, ushqeje barkun tënd dhe mbushi zorrët e tua me këtë rrotull që po të jap". Kështu unë e hëngra dhe u bë në gojën time i ëmbël si mjaltë.</para>
<para style="p"><verse number="4" style="v"/>Më tha akoma: "O bir njeriu, nisu, shko në shtëpinë e Izraelit, u trego atyre fjalët e mia,</para>
<para style="p"><verse number="5" style="v"/>sepse nuk je dërguar te një popull me një të folur të errët dhe një gjuhë të vështirë, por në shtëpinë e Izraelit,</para>
<para style="p"><verse number="6" style="v"/>jo te shumë popuj me një të folur të errët dhe një gjuhë të vështirë, fjalët e të cilëve ti nuk i kupton. Me siguri, po të të kisha dërguar tek ata, do të të kishin dëgjuar.</para>
<para style="p"><verse number="7" style="v"/>Por shtëpia e Izraelit nuk do të dojë të të dëgjojë, sepse nuk duan të më dëgjojnë mua. Në fakt tërë shtëpia e Izraelit e ka ballin të fortë dhe zemrën kryeneçe.</para>
<para style="p"><verse number="8" style="v"/>Ja, unë e bëra fytyrën tënde të fortë kundër fytyrës së tyre dhe e bëra ballin tënd të fortë kundër ballit të tyre.</para>
<para style="p"><verse number="9" style="v"/>Unë e bëra ballin tënd si një diamant, më të fortë se stralli; mos ki frikë prej tyre, mos u tremb nga ata, sepse janë një shtëpi rebele".</para>
<para style="p"><verse number="10" style="v"/>Pastaj më tha: "Bir njeriu, prano në zemrën tënde tërë fjalët që do të të them dhe dëgjoji me veshët e tua.</para>
<para style="p"><verse number="11" style="v"/>Dhe nisu, shko te ata që janë në robëri, te bijtë e popullit tënd, folu dhe u thuaj: "Kështu thotë Zoti, Zoti", edhe sikur të të dëgjojnë ose të refuzojnë të të dëgjojnë".</para>
<para style="p"><verse number="12" style="v"/>Pastaj Fryma më ngriti dhe dëgjova prapa meje zhurmën e një potereje të madhe që thoshte: "E bekuar qoftë lavdia e Zotit nga banesa e tij!".</para>
<para style="p"><verse number="13" style="v"/>Dëgjova gjithashtu zhurmën e krahëve të qenieve të gjalla që përplaseshin njëra kundrejt tjetrës, zhurmën e rrotave pranë tyre dhe zhurmën e një potereje të madhe.</para>
<para style="p"><verse number="14" style="v"/>Kështu Fryma më ngriti dhe më mori me vete; dhe unë shkova plot trishtim me indinjatën e frymës time; por dora e Zotit ishte e fortë mbi mua.</para>
<para style="p"><verse number="15" style="v"/>Kështu arrita te ata që ishin në robëri në Tel-Abib pranë lumit Kebar dhe u ndala atje ku ata banonin, qëndrova i hutuar shtatë ditë në mes tyre.</para>
<para style="p"><verse number="16" style="v"/>Në mbarim të shtatë ditëve ndodhi që fjala e Zotit m'u drejtua, duke thënë:</para>
<para style="p"><verse number="17" style="v"/>"Bir njeriu, të kam caktuar si roje për shtëpinë e Izraelit; kur të dëgjosh ndonjë fjalë nga goja ime, do t'i lajmërosh nga ana ime.</para>
<para style="p"><verse number="18" style="v"/>Në rast se unë i them të pabesit: "Me siguri ke për të vdekur", dhe ti nuk e njofton dhe nuk flet për ta lajmëruar të pabesin që të braktisë rrugën e tij të keqe për të shpëtuar jetën e tij, ai i pabesë do të vdesë në paudhësinë e tij, por unë do të kërkoj llogari prej teje për gjakun e tij.</para>
<para style="p"><verse number="19" style="v"/>Por në qoftë se ti e lajmëron të pabesin dhe ai nuk heq dorë nga pabesia e tij dhe nga jeta e tij e keqe, ai do të vdesë në paudhësinë e tij, por ti do ta kesh shpëtuar shpirtin tënd.</para>
<para style="p"><verse number="20" style="v"/>Por në qoftë se më pas një njeri i drejtë heq dorë nga ndershmëria e tij dhe kryen paudhësi, unë do t'i vë një pengesë përpara dhe ai do të vdesë; sepse ti nuk e ke lajmëruar dhe ai do të vdesë në mëkatin e tij, dhe gjërat e drejta që ai ka bërë, nuk do të kujtohen më, por unë do t'i kërkoj llogari dorës sate për gjakun e tij.</para>
<para style="p"><verse number="21" style="v"/>Por në rast se ti njofton të drejtin që të mos mëkatojë dhe ai nuk mëkaton, ai me siguri do të jetojë sepse u paralajmërua, dhe ti do të kesh shpëtuar shpirtin tënd".</para>
<para style="p"><verse number="22" style="v"/>Atje, pra, ishte dora e Zotit mbi mua dhe më tha: "Ngrihu, dil në fushë dhe atje unë do të flas".</para>
<para style="p"><verse number="23" style="v"/>Kështu u çova dhe dola në fushë, dhe atje ishte lavdia e Zotit, ashtu si lavdia që kisha parë pranë lumit Kebar, dhe unë rashë mbi fytyrë.</para>
<para style="p"><verse number="24" style="v"/>Por Fryma hyri te unë, më bëri të çohem më këmbë dhe më foli duke thënë: "Shko, mbyllu në shtëpinë tënde.</para>
<para style="p"><verse number="25" style="v"/>Dhe ja, o bir njeriu, ty do të vihet litarë, me ato do të lidhin dhe kështu nuk do të kesh mundësi të dalësh në mes tyre.</para>
<para style="p"><verse number="26" style="v"/>Unë do të bëj që gjuha jote të ngjitet në qiellzën tënde dhe do të mbetesh memec, kështu nuk do të jesh më për ta dikush që i qorton, sepse janë një shtëpi rebele.</para>
<para style="p"><verse number="27" style="v"/>Por kur do të të flas, do të të hapë gojën dhe ti do t'u thuash atyre: "Kështu thotë Zoti, Zoti". Ai që do të dëgjojë le të dëgjojë; dhe ai që refuzon të dëgjojë, le të refuzojë, sepse janë një shtëpi rebele".</para>
<chapter number="4" style="c"/>
<para style="p"><verse number="1" style="v"/>"Ti bir njeriu, merr një pllakë të vogël argjile, vëre para teje dhe vizato mbi të një qytet, Jeruzalemin:</para>
<para style="p"><verse number="2" style="v"/>rrethoje, ndërto kundër tij një kullë, lartëso kundër asaj disa ledhe, vendos kundër saj fushime dhe disa desh rreth e qark.</para>
<para style="p"><verse number="3" style="v"/>Pastaj merr një pllakë hekuri dhe vendose si një mur hekuri midis teje dhe qytetit; kthe fytyrën tënde përballë tij dhe ai do të jetë i rrethuar dhe ti do ta rrethosh. Kjo do të jetë një shenjë për shtëpinë e Izraelit.</para>
<para style="p"><verse number="4" style="v"/>Shtrihu pastaj mbi krahun e majtë dhe vendos mbi të paudhësinë e shtëpisë së Izraelit. Për numrin e ditëve gjatë të cilave do të rrish shtrirë mbi të, do të mbash paudhësinë e tyre.</para>
<para style="p"><verse number="5" style="v"/>Në fakt unë kam vënë mbi ty vitet e paudhësisë së tyre në bazë të numrit të ditëve gjatë të cilave ti do të rrish shtrirë, treqind e nëntëdhjetë ditë. Kështu ti do të mbash paudhësinë e shtëpisë së Izraelit.</para>
<para style="p"><verse number="6" style="v"/>Me ti mbaruar këto, do të shtrihesh përsëri në krahun tënd të djathtë dhe do ta mbash paudhësinë e shtëpisë së Judës për dyzet ditë. Kam vënë mbi ty një ditë për çdo vit.</para>
<para style="p"><verse number="7" style="v"/>Ti do ta kthesh fytyrën tënde dhe krahun tënd të zhveshur në drejtim të rrethimit të Jeruzalemit dhe do të profetizosh kundër tij.</para>
<para style="p"><verse number="8" style="v"/>Dhe ja, po të vë litarë mbi trup në mënyrë që ti të mos kthehesh nga një krah në tjetrin, derisa të kesh plotësuar ditët e rrethimit tënd.</para>
<para style="p"><verse number="9" style="v"/>Merr edhe grurë, elb, bathë, thjerrëza, mel dhe grurë të fortë, vëri në një enë dhe u bëj bukë; të cilën do ta hash gjatë tërë ditëve që do të rrish shtrirë mbi krahun tënd, domethënë për treqind e nëntëdhjetë ditë.</para>
<para style="p"><verse number="10" style="v"/>Ushqimi që do të hash do të ketë një peshë prej njëzet siklash në ditë; do ta hash në çaste të caktuara, çdo ditë.</para>
<para style="p"><verse number="11" style="v"/>Edhe ujin do ta pish të racionuar: një të gjashtën e një hini; do ta pish në çaste të caktuara çdo ditë.</para>
<para style="p"><verse number="12" style="v"/>Do ta hash këtë bukë në formë kuleçësh prej elbi që do t'i pjekësh me jashtëqitje njerëzish përpara syve të tyre".</para>
<para style="p"><verse number="13" style="v"/>Pastaj Zoti tha: "Kështu bijtë e Izraelit do të hanë bukën e tyre të ndotur në mes të kombeve ndër të cilët do t'i shpërndaj".</para>
<para style="p"><verse number="14" style="v"/>Atëherë unë thashë: "O, Zot, Zot, unë nuk jam ndotur kurrë; qysh në fëmijëri e deri më sot nuk kam ngrënë kurrë mish kafshe të ngordhur në mënyrë natyrale ose të shqyer dhe nuk më ka hyrë në gojë asnjë mish i papastër.</para>
<para style="p"><verse number="15" style="v"/>Atëherë ai më tha: "Ja unë po të jap bajga lopësh në vend të jashtëqitjeve të njeriut; mbi to do të pjekësh bukën tënde".</para>
<para style="p"><verse number="16" style="v"/>Pastaj më tha: "Bir njeriu, unë do të bëj të mungojë baza e bukës në Jeruzalem; ata do ta hanë bukën me peshë dhe në hidhërim dhe do të pijnë ujin e racionuar në tmerr,</para>
<para style="p"><verse number="17" style="v"/>sepse do t'u mungojë buka dhe uji dhe do të shikojnë njëri-tjetrin të tmerruar, duke u shkrirë në paudhësinë e tyre".</para>
<chapter number="5" style="c"/>
<para style="p"><verse number="1" style="v"/>"Ti, bir njeriu, merr një brisk të mprehur dhe përdore si një brisk berberi, duke bërë të kalojë mbi kokën tënde dhe mbi mjekrën tënde; pastaj do të marrësh një peshore dhe do t'i ndash qimet në tri pjesë.</para>
<para style="p"><verse number="2" style="v"/>Do të djegësh një të tretën e tyre në zjarr në mes të qytetit në mbarim të ditëve të rrethimit. Pastaj do të marrësh një të tretë të tyre dhe do ta godasësh rreth e qark me shpatë; edhe një të tretë të tyre do ta shpërndash sipas erës; prapa tyre unë do të zhvesh shpatën.</para>
<para style="p"><verse number="3" style="v"/>Do të marrësh gjithashtu një numër të vogël qimesh dhe do t'i lidhësh në cepat e rrobave të tua.</para>
<para style="p"><verse number="4" style="v"/>Nga këto do të marrësh akoma disa dhe do t'i hedhësh në mes të zjarrit, dhe do t'i djegësh në zjarr; andej do të dalë një zjarr kundër tërë shtëpisë së Izraelit.</para>
<para style="p"><verse number="5" style="v"/>Kështu thotë Zoti, Zoti: "Ky është Jeruzalemi. Unë e kisha vendosur në mes të kombeve dhe të vendeve të tjera që kishte përreth.</para>
<para style="p"><verse number="6" style="v"/>Ai u rebelua kundër ligjeve të mia për të kryer paudhësi më tepër se kombet që e rrethojnë dhe kundër statuteve të mia më tepër se vendet që e rrethojnë. Po, ata i kanë përçmuar ligjet e mia dhe nuk kanë ecur sipas statuteve të mia".</para>
<para style="p"><verse number="7" style="v"/>Prandaj kështu thotë Zoti, Zoti: "Duke qenë se ju keni qenë më të pabindur se kombet që ju rrethojnë, nuk keni ecur sipas statuteve të mia dhe nuk keni zbatuar ligjet e mia dhe as nuk keni vepruar sipas ligjeve të kombeve që ju rrethojnë".</para>
<para style="p"><verse number="8" style="v"/>Kështu thotë Zoti, Zoti: "Ja, unë, unë vetë, jam kundër teje, dhe do t'i zbatoj në mes teje vendimet e mia para kombeve;</para>
<para style="p"><verse number="9" style="v"/>dhe do të bëj në mes teje atë që nuk kam bërë kurrë dhe që nuk do ta bëj kurrë më, për shkak të të gjitha neverive të tua.</para>
<para style="p"><verse number="10" style="v"/>Prandaj në mes teje etërit do të hanë bijtë e tyre dhe bijtë do të hanë etërit e tyre; do të zbatoj gjykimet e mia mbi ty dhe do të shpërndaj në të gjitha erërat gjithçka që do të mbetet prej teje.</para>
<para style="p"><verse number="11" style="v"/>Prandaj ashtu siç është e vërtetë që unë rroj", thotë Zoti, Zoti, "sepse ti ke ndotur shenjtëroren time me të gjitha ndyrësitë e tua dhe neveritë e tua, do të të heq favorin tim, syri im nuk do të ketë asnjë mëshirë dhe nuk do të kem asnjë dhembshuri.</para>
<para style="p"><verse number="12" style="v"/>Një e treta prej teje do të vdesë nga murtaja dhe do të konsumohet nga uria që mbretëron në mes tënd; një e tretë do të bjerë nga shpata rreth teje dhe unë do ta shpërndaj në të gjitha erërat pjesën e tretë, dhe do të zhvesh shpatën kundër tyre.</para>
<para style="p"><verse number="13" style="v"/>Kështu unë do të shfryj zemërimin tim dhe do të kënaq mbi ta tërbimin tim dhe do të jem i qetë. Atëherë ata do të mësojnë që unë, Zoti fola në xhelozinë time, kur do të shfryj mbi ta tërbimin tim.</para>
<para style="p"><verse number="14" style="v"/>Përveç kësaj do të bëj që ti të bëhesh një shkreti dhe një turp midis kombeve që të rrethojnë, para syve të të gjithë kalimtarëve.</para>
<para style="p"><verse number="15" style="v"/>Dhe kjo do të jetë një turp, një objekt talljeje, një mësim dhe një objekt habie për kombet që të rrethojnë, kur do të zbatojë mbi ty gjykimet e mia me zemërim, me tërbim dhe me ndëshkime me indinjatë. Unë Zoti, kam folur.</para>
<para style="p"><verse number="16" style="v"/>Kur do të hedh kundër tyre shigjetat e tmerrshme të urisë, që sjellin shkatërrim dhe që unë do të dërgoj për t'ju shkatërruar, do ta bëj edhe më të rëndë urinë tuaj dhe do t'ju heq bazën e bukës.</para>
<para style="p"><verse number="17" style="v"/>Kështu do të dërgoj kundër jush urinë dhe kafshë të këqija që do të të lënë pa fëmijë. Murtaja dhe masakra do të kalojnë në mes teje dhe do të bëj që shpata të vijë mbi ty. Unë, Zoti, kam folur"".</para>
<chapter number="6" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, kthe fytyrën tënde nga malet e Izraelit dhe profetizo kundër tyre,</para>
<para style="p"><verse number="3" style="v"/>dhe thuaj: "O male të Izraelit dëgjoni fjalën e Zotit, Zotit. Kështu thotë Zoti, Zoti, maleve dhe kodrave, përroskave dhe luginave: Ja, unë do të sjell mbi ju shpatën dhe do të shkatërroj vendet tuaja të larta.</para>
<para style="p"><verse number="4" style="v"/>Altarët tuaj do të shkretohen dhe altarët për temjan do të thyhen, dhe do të bëj që të vdekurit tuaj të bien përpara idhujve tuaj.</para>
<para style="p"><verse number="5" style="v"/>Do t'i shtrij kufomat e bijve të Izraelit përpara idhujve të tyre dhe do t'i shpërndaj kockat tuaja rreth altarëve tuaj.</para>
<para style="p"><verse number="6" style="v"/>Në tërë vendet tuaja të banuara qytetet do të shkatërrohen, po kështu edhe vendet e larta, me qëllim që altarët tuaj të shkatërrohen dhe të shkretohen, idhujt tuaj të prishen dhe të zhduken, altarët tuaj të shkatërrohen dhe veprat tuaja të fshihen.</para>
<para style="p"><verse number="7" style="v"/>Të vdekurit do të bien në mes jush dhe ju do të pranoni që unë jam Zoti.</para>
<para style="p"><verse number="8" style="v"/>Megjithatë do t'ju lë një mbeturinë, sepse disa që do t'i shpëtojnë shpatës do t'i keni midis kombeve, kur do të shpërndaheni në vende të ndryshme.</para>
<para style="p"><verse number="9" style="v"/>Të shpëtuarit tuaj do të më kujtojnë midis kombeve ku do të çohen në robëri, sepse jam kapitur për zemrën e tyre të prishur që është larguar nga unë dhe për sytë e tyre që kurvërohen pas idhujve të tyre. Ata do të ndiejnë neveri për veten e tyre për ligësitë që kanë kryer në të gjitha veprimet e tyre të neveritshme.</para>
<para style="p"><verse number="10" style="v"/>Atëherë do të pranojnë që unë jam Zoti dhe që jo më kot kam folur se do t'ju bëj këtë të keqe"".</para>
<para style="p"><verse number="11" style="v"/>Kështu thotë Zoti, Zoti: "Përplas duart, rrih këmbët dhe thuaj: "Vaj medet, për të gjitha veprimet e këqija të neveritshme të shtëpisë së Izraelit, sepse do të bien nga shpata, nga uria dhe nga murtaja.</para>
<para style="p"><verse number="12" style="v"/>Kush është larg do të vdesë nga murtaja, kush është afër do të rrëzohet nga shpata dhe kush ka mbetur dhe është i rrethuar do të vdesë nga uria; kështu do të shfryj tërbimin tim mbi ta.</para>
<para style="p"><verse number="13" style="v"/>Atëherë do të pranoni që unë jam Zoti, kur të vrarët e tyre do të bien në mes të idhujve të tyre, rreth altarëve të tyre, mbi çdo kodër të lartë, mbi çdo majë mali, poshtë çdo druri që gjelbëron, poshtë çdo lisi degëshumë, kudo që u ofronin parfume erëmira tërë idhujve të tyre.</para>
<para style="p"><verse number="14" style="v"/>Kështu do të shtrij mbi ta dorën time dhe do ta bëj vendin të shkretë, po, më të shkretë se shkretëtira e Diblahut, në të gjitha vendet e tyre të banuara; atëherë do të pranojnë që unë jam Zoti"".</para>
<chapter number="7" style="c"/>
<para style="p"><verse number="1" style="v"/>Fjala e Zotit m'u drejtua përsëri, duke thënë:</para>
<para style="p"><verse number="2" style="v"/>"Dhe ti, bir njeriu, kështu i thotë Zoti, Zoti, vendit të Izraelit: Fundi! Erdhi fundi në të katër skajet e vendit.</para>
<para style="p"><verse number="3" style="v"/>Tani të kërcënon fundi dhe unë do të dërgoj kundër teje zemërimin tim, do të të gjykoj sipas rrugëve të tua dhe do të hedh mbi ty tërë veprimet e tua të neveritshme.</para>
<para style="p"><verse number="4" style="v"/>Syri im nuk do të të kursejë dhe nuk do të kem mëshirë për ty, por do të hedh mbi ty rrugët e tua dhe veprimet e tua të neveritshme do të jenë në mes teje; atëherë do të pranoni që unë jam Zoti".</para>
<para style="p"><verse number="5" style="v"/>Kështu thotë Zoti, Zoti: "Një gjëmë, një gjëmë e paparë, ja ku erdhi.</para>
<para style="p"><verse number="6" style="v"/>Fundi erdhi, fundi erdhi. U zgjua për ty; ja, erdhi.</para>
<para style="p"><verse number="7" style="v"/>Erdhi mbi ty shkatërrimi, o banor i vendit. Koha erdhi; është e afërt dita e halleve dhe jo ajo e britmave të gëzimit ndër male.</para>
<para style="p"><verse number="8" style="v"/>Tani, pas pak, do të derdh mbi ty tërbimin tim dhe do ta shfryj mbi ty zemërimin tim, do të të gjykoj sipas rrugëve të tua dhe do të të ngarkoj të gjitha veprimet e tua të neveritshme.</para>
<para style="p"><verse number="9" style="v"/>Syri im nuk do të të kursejë dhe nuk do të kem mëshirë, por do të bëj që të të bien mbi ty rrugët e tua dhe veprimet e tua të neveritshme do të jenë në mes teje; atëherë do të pranoni që unë jam Zoti që godet.</para>
<para style="p"><verse number="10" style="v"/>Ja dita, ja ku arriti. Erdhi shkatërrimi. Thupra lulëzoi, kryelartësia buloi.</para>
<para style="p"><verse number="11" style="v"/>Dhuna është shtuar si një thupër pabesie. Nuk do të mbetet asnjë prej tyre, asnjë nga moria e tyre, asnjë prej tyre; nuk do të ketë asnjë vajtim për ta.</para>
<para style="p"><verse number="12" style="v"/>Koha erdhi, dita po afrohet. Kush blen të mos gëzohet, kush shet të mos hidhërohet, sepse një zemërim i zjarrtë kërcënon gjithë morinë e tyre.</para>
<para style="p"><verse number="13" style="v"/>Sepse ai që shet nuk do të zotërojë atë që ka shitur, edhe sikur të mbetet i gjallë, sepse vegimi përfshin tërë morinë e tyre dhe nuk do të hiqet, dhe askush nuk do të mund të ruajë jetën e vet, duke jetuar në paudhësi.</para>
<para style="p"><verse number="14" style="v"/>I kanë rënë borisë, dhe të gjithë janë gati, por asnjë nuk shkon në betejë, sepse afshi i zemërimit tim është kundër tërë morisë së tyre.</para>
<para style="p"><verse number="15" style="v"/>Nga jashtë shpata, nga brenda murtaja dhe uria. Kush është ndër ara do të vdesë nga shpata, kush është në qytet do të gllabërohet nga murtaja dhe nga uria.</para>
<para style="p"><verse number="16" style="v"/>Por ikanakët që do të arrijnë të shpëtojnë do të rrinë ndër male si pëllumbat e luginës, të gjithë duke rënkuar për shkak të paudhësisë së vet.</para>
<para style="p"><verse number="17" style="v"/>Të gjitha duart do të bëhen të dobëta dhe tërë gjunjët do të bëhen të dobët si uji.</para>
<para style="p"><verse number="18" style="v"/>Do të vishen me thasë dhe frika do t'i mbulojë, turpi do të jetë mbi të gjitha fytyrat dhe shogësia mbi tërë kokat e tyre.</para>
<para style="p"><verse number="19" style="v"/>Do të hedhin argjendin e tyre nëpër rrugë dhe ari i tyre do të bëhet një ndyrësi. Argjendi i tyre dhe ari i tyre nuk do të mund t'i shpëtojnë ditën e zemërimit të Zotit; nuk do të mund të ngopin shpirtin e tyre as të mbushin barkun e tyre, sepse paudhësia e tyre është bërë shkak pengese.</para>
<para style="p"><verse number="20" style="v"/>Kanë nxjerrë nga bukuria e stolive të tyre shkas kryelartësie; kanë përftuar figura nga neveritë e tyre dhe nga idhujt e tyre të urrejtshëm. Prandaj do t'i bëj ata një ndyrësi,</para>
<para style="p"><verse number="21" style="v"/>dhe do t'i lë pra në duart e të huajve dhe plaçkë për të pabesët e dheut që do t'i përdhosin.</para>
<para style="p"><verse number="22" style="v"/>Do të largoj prej tyre fytyrën time dhe ata do të përdhosin vendin tim sekret; do të hyjnë njerëz që përdorin dhunën dhe do ta përdhosin.</para>
<para style="p"><verse number="23" style="v"/>Përgatit një zinxhir, sepse vendi është plot me krime gjaku dhe qyteti është plot dhunë.</para>
<para style="p"><verse number="24" style="v"/>Do të sjell kombe të këqija që do të shtien në dorë shtëpitë e tyre; do ta ul kryelartësinë e të fuqishmëve dhe vendet e tyre të shenjta do të përdhosen.</para>
<para style="p"><verse number="25" style="v"/>Shkatërrimi po vjen. Ata do të kërkojnë paqe, por nuk do të ketë.</para>
<para style="p"><verse number="26" style="v"/>Do të ketë fatkeqësi të njëpasnjëshme, lajme të këqija pas lajmesh të këqija. Atëherë do t'i kërkojnë një vegim një profeti, por ligji do t'i mungojë priftit dhe këshillit të pleqve.</para>
<para style="p"><verse number="27" style="v"/>Mbreti do të jetë në zi, princi do të vishet me rroba dëshpërimi dhe duart e popullit të vendit do t'i pushtojë frika. Unë do t'i trajtoj sipas sjelljes së tyre dhe do t'i gjykoj sipas gjykimeve të tyre; atëherë do të pranojnë që unë jam Zoti".</para>
<chapter number="8" style="c"/>
<para style="p"><verse number="1" style="v"/>Në vitin e shtatë, në muajin e gjashtë, më pesë të muajit, ndodhi që, ndërsa isha ulur në shtëpinë time dhe pleqtë e Judës ishin ulur përballë meje, dora e Zotit, Zotit, ra në atë vend mbi mua.</para>
<para style="p"><verse number="2" style="v"/>Unë shikova, dhe ja, një figurë njeriu me pamje zjarri; nga sa i përngjanin ijët e tij nga poshtë dukeshin prej zjarri, dhe nga sa i përngjanin ijët e tij lart dukeshin të shkëlqyera si ngjyra e bronzit inkandeshent.</para>
<para style="p"><verse number="3" style="v"/>Ai shtriu një formë dore dhe më kapi nga një tufë e flokëve të mi, dhe Fryma më ngriti midis tokës dhe qiellit dhe më çoi në vegime të Perëndisë në Jeruzalem, në hyrje të portës së brendshme që shikon nga veriu, ku ndodhej idhulli i xhelozisë, që shkakton xhelozinë.</para>
<para style="p"><verse number="4" style="v"/>Dhe ja, atje ndodhej lavdia e Perëndisë të Izraelit, e ngjashme me vegimin që kisha parë në fushë.</para>
<para style="p"><verse number="5" style="v"/>Pastaj ai më tha: "Bir njeriu, ço tani sytë e tu në drejtim të veriut". Kështu i ngrita sytë drejt veriut dhe ja, në veri të portës së altarit, pikërisht në hyrje, ishte idhulli i xhelozisë.</para>
<para style="p"><verse number="6" style="v"/>Dhe ai më tha: "Bir njeriu, shikon atë që bëjnë këta, veprimet e rënda të neveritshme që kryen këtu shtëpia e Izraelit dhe që më bëjnë të largohem nga shenjtërorja ime? Por ti do të shikosh veprime edhe më të rënda të neveritshme".</para>
<para style="p"><verse number="7" style="v"/>Kështu ai më çoi në hyrjen e oborrit. Unë shikova dhe ja, një vrimë në mur.</para>
<para style="p"><verse number="8" style="v"/>Atëherë ai më tha: "Bir njeriu, bëj një vrimë në mur". Kështu bëra një vrimë në mur, dhe ja, një hapje.</para>
<para style="p"><verse number="9" style="v"/>Ai më tha: "Hyr dhe shiko gjërat e neveritshme që këta po kryejnë këtu".</para>
<para style="p"><verse number="10" style="v"/>Kështu hyra për të parë, dhe ja, lloj-lloj rrëshqanorësh dhe kafshësh të neveritshme si dhe tërë idhujt e shtëpisë së Izraelit të riprodhuara rreth e rrotull mbi mur.</para>
<para style="p"><verse number="11" style="v"/>Dhe para tyre rrinin shtatëdhjetë burra nga pleqtë e shtëpisë së Izraelit, dhe në mes tyre ishte Jaazaniahu, biri i Shafanit, secili me temjanicën e vet prej së cilës dilte një re e dendur temjani.</para>
<para style="p"><verse number="12" style="v"/>Pastaj më tha: "Bir njeriu, a ke parë atë që bëjnë pleqtë e shtëpisë së Izraelit në errësirë, secili në dhomën e figurave të tij? Në fakt thonë: "Zoti nuk na shikon, Zoti e ka braktisur vendin"".</para>
<para style="p"><verse number="13" style="v"/>Pastaj më tha: "Ti do të shikosh gjëra edhe më të neveritshme që ata po kryejnë".</para>
<para style="p"><verse number="14" style="v"/>Atëherë më çoi në hyrjen e portës së shtëpisë të Zotit, që është nga veriu; dhe ja, atje ishin ulur gra që qanin Tamuzin.</para>
<para style="p"><verse number="15" style="v"/>Pastaj më tha: "A e pe, bir njeriu? Ti do të shikosh gjëra edhe më të neveritshme nga këto".</para>
<para style="p"><verse number="16" style="v"/>Atëherë më çoi në oborrin e brendshëm të shtëpisë të Zotit; dhe ja, në hyrje të tempullit të Zotit, midis portikut dhe altarit, ishin rreth njëzet e pesë burra, me kurriz të kthyer nga tempulli i Zotit dhe fytyrë të kthyer nga lindja, që adhuronin diellin nga lindja.</para>
<para style="p"><verse number="17" style="v"/>Pastaj më tha: "A e pe, bir njeriu? A është vallë një gjë e vogël për shtëpinë e Judës të kryejë gjërat e neveritshme që ajo bën këtu? Në fakt ata e kanë mbushur vendin me dhunë dhe kanë provokuar disa herë zemërimin tim. Dhe ja, e çojnë degën te hunda.</para>
<para style="p"><verse number="18" style="v"/>Prandaj edhe unë do të veproj me tërbim; syri im nuk do të ketë asnjë dhembshuri dhe nuk do të kem mëshirë fare. Edhe sikur të çojnë britma të larta veshëve të mi, unë nuk do t'i dëgjoj".</para>
<chapter number="9" style="c"/>
<para style="p"><verse number="1" style="v"/>Pastaj bërtiti me zë të lartë në veshët e mi, duke thënë: "Të afrohen ata që do të ndëshkojnë qytetin, secili me armën e tij të shkatërrimit në dorë".</para>
<para style="p"><verse number="2" style="v"/>Dhe ja ku erdhën nga drejtimi i portës së sipërme që shikon nga veriu gjashtë burra, secili me armën e tij të shfarosjes në dorë. Në mes tyre ishte një burrë me rroba prej liri, që kishte një kallamar shkruesi prej briri në krah. Me të arritur, ata u ndalën pranë altarit prej bronzi.</para>
<para style="p"><verse number="3" style="v"/>Atëherë lavdia e Perëndisë të Izraelit u ngrit nga kerubini mbi të cilin rrinte, dhe u drejtua nga pragu i tempullit. Ajo thirri njeriun e veshur me rroba liri, që kishte kallamarin prej briri të shkruesit në krah,</para>
<para style="p"><verse number="4" style="v"/>dhe Zoti tha: "Kalo në mes të qytetit, në mes të Jeruzalemit, dhe bëj një shenjë mbi ballin e njerëzve që psherëtijnë dhe vajtojnë për të gjitha gjërat që kryhen në mes tij".</para>
<para style="p"><verse number="5" style="v"/>Dhe të tjerëve u tha, në mënyrë që unë ta dëgjoja: "Kaloni nëpër qytet pas tij dhe goditni; syrit tuaj të mos i vijë keq dhe mos kini mëshirë aspak.</para>
<para style="p"><verse number="6" style="v"/>Vritni deri në shfarosje pleq, të rinj, virgjëresha, fëmijë dhe gra, por mos u afroni asnjërit mbi të cilin është shenja; filloni nga shenjtërorja ime". Kështu ata filluan me pleqtë që ishin para tempullit.</para>
<para style="p"><verse number="7" style="v"/>Pastaj u tha atyre: "Ndotni tempullin dhe mbushni oborret me të vrarë. Dilni!". Atëherë ata dolën dhe bënë kërdinë në qytet.</para>
<para style="p"><verse number="8" style="v"/>Ndërsa ata po bënin kërdi dhe unë kisha mbetur vetëm, rashë me fytyrë dhe bërtita, duke thënë: "Oh, Zot, Zot, a do ta shkatërrosh ti tërë mbetjen e Izraelit, duke e zbrazur tërbimin tënd mbi Jeruzalemin?".</para>
<para style="p"><verse number="9" style="v"/>Ai m'u përgjigj: "Paudhësia e shtëpisë së Izraelit dhe asaj të Judës është jashtëzakonisht e madhe; vendi është plot gjak dhe qyteti plot me korrupsion. Në fakt thonë: "Zoti e ka braktisur vendin, Zoti nuk shikon".</para>
<para style="p"><verse number="10" style="v"/>Prandaj edhe syrit tim nuk do t'i vijë keq dhe nuk do të kem aspak mëshirë, por do të bëj që t'u bjerë mbi kokë sjellja e tyre".</para>
<para style="p"><verse number="11" style="v"/>Dhe ja, njeriu i veshur me rroba liri, që kishte një kallamar prej briri si shkrues në krah, bëri raportimin e tij, duke thënë: "Veprova ashtu si më urdhërove".</para>
<chapter number="10" style="c"/>
<para style="p"><verse number="1" style="v"/>Unë po shikoja dhe ja, mbi kupën qiellore që ishte mbi kryet e kerubinëve, dukej mbi ta një si gur safiri që i përngjante nga forma një froni.</para>
<para style="p"><verse number="2" style="v"/>Zoti i foli pastaj njeriut të veshur me rroba liri dhe i tha: "Shko midis rrotave poshtë kerubinit, mbushi duart me qymyr të ndezur që është midis kerubinëve dhe përhapi mbi qytetin". Dhe ai shkoi, ndërsa unë shikoja.</para>
<para style="p"><verse number="3" style="v"/>Kur hyri ai njeri, kerubinët rrinin në të djathtë të tempullit dhe reja mbushte oborrin e brendshëm.</para>
<para style="p"><verse number="4" style="v"/>Pastaj lavdia e Zotit u ngrit mbi kerubinin duke lëvizur drejt pragut të tempullit; atëherë tempulli u mbush me renë dhe oborri u mbush me shkëlqimin e lavdisë të Zotit.</para>
<para style="p"><verse number="5" style="v"/>Zhurma e krahëve të kerubinëve u dëgjua deri në oborrin e jashtëm, ashtu si zëri i Perëndisë të plotfuqishëm kur flet.</para>
<para style="p"><verse number="6" style="v"/>Kur Zoti e urdhëroi njeriun e veshur me rroba liri, duke thënë: "Merr zjarrin midis rrotave që ndodhen ndër kerubinë", ai shkoi të ndalet pranë një rrote.</para>
<para style="p"><verse number="7" style="v"/>Atëherë një kerubin shtriu dorën midis kerubinëve drejt zjarrit që ishte mes tyre, e mori dhe e vuri në duart e njeriut të veshur me rroba liri, që e pranoi dhe doli.</para>
<para style="p"><verse number="8" style="v"/>Kerubinët dukeshin sikur kishin formën e dorës së njeriut poshtë krahëve.</para>
<para style="p"><verse number="9" style="v"/>Shikova akoma dhe ja, në krah të kerubinëve kishte katër rrota, një rrotë përbri çdo kerubini dhe një rrotë tjetër për çdo kerubin tjetër; rrotat kishin pamjen e një guri të topazit.</para>
<para style="p"><verse number="10" style="v"/>Dukej sikur që të katra kishin po atë formë, sikur një rrotë të ishte në mes të tjetrës.</para>
<para style="p"><verse number="11" style="v"/>Kur lëviznin, shkonin nga një prej katër drejtimeve të tyre dhe, duke shkuar, nuk silleshin, por ndiqnin drejtimin që kishte marrë koka e tyre dhe, duke shkuar, nuk silleshin.</para>
<para style="p"><verse number="12" style="v"/>Tërë trupi i tyre, kurrizi i tyre, duart e tyre, krahët e tyre ishin plot me sy rreth e qark, po, edhe vetë rrotat që kishin të katër.</para>
<para style="p"><verse number="13" style="v"/>Unë dëgjova që rrotat quheshin "Turbina".</para>
<para style="p"><verse number="14" style="v"/>Çdo kerubin kishte katër fytyra; fytyra e parë ishte fytyra e kerubinit, fytyra e dytë ishte fytyra e njeriut, fytyra e tretë fytyra e luanit dhe fytyra e katërt ajo e shqiponjës.</para>
<para style="p"><verse number="15" style="v"/>Pastaj kerubinët u ngritën. Ata ishin po ato qenie të gjalla që kisha parë pranë lumit Kebar.</para>
<para style="p"><verse number="16" style="v"/>Kur kerubinët lëviznin, edhe rrotat lëviznin nga ana e tyre; dhe kur kerubinët hapnin fletët për t'u ngritur nga toka, rrotat nuk largoheshin nga krahu i tyre.</para>
<para style="p"><verse number="17" style="v"/>Kur ata ndaleshin, ndaleshin edhe ato; kur ata ngriheshin, ngriheshin edhe ato bashkë me ta, sepse fryma e qenieve të gjalla ishte ndër ta.</para>
<para style="p"><verse number="18" style="v"/>Lavdia e Zotit u largua pastaj nga pragu i tempullit dhe u ndal te kerubinët.</para>
<para style="p"><verse number="19" style="v"/>Pastaj kerubinët i hapën krahët e tyre dhe u ngritën nga toka para syve të mi; ndërsa po largoheshin edhe rrotat ishin pranë tyre. U ndalën pastaj te hyrja e portës që shikonte nga lindja e shtëpisë të Zotit, ndërsa lavdia e Perëndisë të Izraelit qëndronte lart mbi ta.</para>
<para style="p"><verse number="20" style="v"/>Ishin po ato qenie të gjalla që kisha parë nën Perëndinë e Izraelit pranë lumit Kebar dhe njoha që ishin kerubinë.</para>
<para style="p"><verse number="21" style="v"/>Secili prej tyre kishte katër fytyra, secili katër krahë dhe poshtë krahëve të tyre dilte forma e dorës së njeriut.</para>
<para style="p"><verse number="22" style="v"/>Sa për pamjen e fytyrave të tyre, ishin po ato fytyra që kisha parë pranë lumit Kebar; ishin po ato shëmbëlltyra dhe po ata kerubinë. Secili shkonte drejt para tij.</para>
<chapter number="11" style="c"/>
<para style="p"><verse number="1" style="v"/>Pastaj Fryma më ngriti dhe më çoi në portën lindore të shtëpisë të Zotit që shikon nga lindja; dhe ja, në hyrje të portës kishte njëzet e pesë burra, ndër të cilët pashë Jaazaniahun, birin e Azurit,</para>
<para style="p"><verse number="2" style="v"/>Ai më tha: "Bir njeriu, këta janë ata njerëz që kurdisin të keqen dhe japin këshilla të këqija në këtë qytet.</para>
<para style="p"><verse number="3" style="v"/>Ata thonë: "Koha nuk është e afërt. Të ndërtojmë shtëpi! Ky qytet është kusia dhe ne jemi mishi".</para>
<para style="p"><verse number="4" style="v"/>Prandaj profetizo kundër tyre, profetizo, bir njeriu".</para>
<para style="p"><verse number="5" style="v"/>Pastaj Fryma e Zotit ra mbi mua dhe më tha: "Thuaj: Kështu thotë Zoti: Ju thoni kështu, o shtëpi e Izraelit, dhe unë i njoh gjërat që ju shkojnë në mend.</para>
<para style="p"><verse number="6" style="v"/>Ju i keni shumuar ata që keni goditur për vdekje në këtë qytet dhe keni mbushur me të vdekur rrugët e tij".</para>
<para style="p"><verse number="7" style="v"/>Prandaj kështu thotë Zoti, Zoti: "Ata që keni vrarë dhe që i keni bërë tog në mes të saj janë mishi dhe ky qytet është kusia, por unë do t'ju nxjerr nga mesi i tij.</para>
<para style="p"><verse number="8" style="v"/>Ju keni frikë nga shpata dhe unë do të sjell mbi ju shpatën", thotë Zoti, Zoti.</para>
<para style="p"><verse number="9" style="v"/>"Unë do t'ju nxjerr nga mesi i tij, do t'ju jap në dorë të të huajve dhe do të zbatoj mbi ju vendimet e mia.</para>
<para style="p"><verse number="10" style="v"/>Ju do të bini nga shpata, do t'ju gjykoj në kufijtë e Izraelit; atëherë do të pranoni që unë jam Zoti.</para>
<para style="p"><verse number="11" style="v"/>Ky qytet nuk do të jetë më për ju një kusi dhe ju nuk do të jeni për të mishi; unë do t'ju gjykoj në kufijtë e Izraelit.</para>
<para style="p"><verse number="12" style="v"/>Atëherë do të pranoni që unë jam Zoti, sepse nuk keni ecur sipas statuteve të mia dhe as keni zbatuar ligjet e mia, por keni vepruar sipas ligjeve të kombeve që ju rrethojnë".</para>
<para style="p"><verse number="13" style="v"/>Ndodhi që, ndërsa unë profetizoja, Pelatiahu, bir i Benajahut, vdiq. Atëherë rashë me fytyrë për tokë dhe bërtita me të madhe, duke thënë: "Ah, Zot, Zot, dëshiron ta shkatërrosh krejt mbetjen e Izraelit?".</para>
<para style="p"><verse number="14" style="v"/>Atëherë fjala e Zotit m'u drejtua, duke thënë:</para>
<para style="p"><verse number="15" style="v"/>"Bir njeriu, vëllezërit e tu, vetë të afërmit e tu, ata që janë çliruar bashkë me ty dhe tërë shtëpia e Izraelit janë ata të cilëve banorët e Jeruzalemit u kanë thënë: "Largohuni, pra, nga Zoti; ky vend na është dhënë si trashëgimi".</para>
<para style="p"><verse number="16" style="v"/>Prandaj thuaj: Kështu thotë Zoti, Zoti: Megjithatë unë i kam larguar midis kombeve dhe i kam shpërndarë në vende të huaja, unë do të jem për ta për pak kohë një shenjtërore në vendet ku kanë shkuar.</para>
<para style="p"><verse number="17" style="v"/>Prandaj u thuaj: Kështu thotë Zoti, Zoti: Do t'ju mbledh ndër popuj, do t'ju grumbulloj nga vendet ku jeni shpërndarë dhe do t'ju jap tokën e Izraelit.</para>
<para style="p"><verse number="18" style="v"/>Ata do të kthehen dhe do të heqin tërë gjërat e tij të urrejtshme dhe tërë gjërat e neveritshme të tij.</para>
<para style="p"><verse number="19" style="v"/>Dhe unë do t'ju jap atyre një zemër tjetër dhe do t'u shtie përbrenda një frymë të re, do të heq nga mishi i tyre zemrën prej guri dhe do t'u jap një zemër prej mishi,</para>
<para style="p"><verse number="20" style="v"/>me qëllim që të ecin sipas statuteve të mia dhe të respektojnë ligjet e mia dhe t'i vënë në praktikë; atëherë ata do të jenë populli im dhe unë do të jem Perëndia i tyre.</para>
<para style="p"><verse number="21" style="v"/>Po për ata të cilët kanë zemër që vë në zbatim gjërat e tyre të urrejtshme dhe të neveritshme, do të bëj që mbi kokën e tyre të bjerë sjellja e tyre", thotë Zoti, Zoti.</para>
<para style="p"><verse number="22" style="v"/>Pastaj kerubinët i hapën krahët e tyre dhe rrotat lëvizën pranë tyre dhe lavdia e Perëndisë të Izraelit rrinte lart mbi ta.</para>
<para style="p"><verse number="23" style="v"/>Lavdia e Zotit u ngrit nga mesi i qytetit dhe u ndal mbi malin, që ishte në lindje të qytetit.</para>
<para style="p"><verse number="24" style="v"/>Pastaj Fryma më ngriti dhe më çoi në Kaldea midis atyre që ishin në robëri, në një vegim për Frymën e Perëndisë dhe vegimi që kisha parë u zhduk para meje duke u ngritur lart;</para>
<para style="p"><verse number="25" style="v"/>dhe unë u tregova atyre që ishin në robëri të gjitha gjërat që Zoti më kishte bërë të shoh.</para>
<chapter number="12" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, ti banon në mes të një shtëpie rebele, që kanë sy për të parë, por nuk shohin, vesh për të dëgjuar, por nuk dëgjojnë, sepse janë një shtëpi rebele.</para>
<para style="p"><verse number="3" style="v"/>Prandaj, bir njeriu, përgatit plaçkat për mërgim dhe shko në mërgim ditën para syve të tyre. Ti do të nisesh për mërgim nga vendi ku je në një vend tjetër para syve të tyre; ndofta do ta kuptojnë se janë një shtëpi rebele.</para>
<para style="p"><verse number="4" style="v"/>Do të çosh, pra, plaçkat e tua ditën para syve të tyre, bagazhin tënd si bagazh i dikujt që shkon në mërgim; pastaj në mbrëmje do të dalësh para syve të tyre, si ata që shkojnë në mërgim.</para>
<para style="p"><verse number="5" style="v"/>Bëj një vrimë në mur para syve të tyre dhe nëpërmjet kësaj nxirr bagazhin tënd.</para>
<para style="p"><verse number="6" style="v"/>Do ta mbash mbi kurriz para syve të tyre, do ta çosh jashtë në terr; do të mbulosh fytyrën për të mos shikuar tokën, sepse të kam bërë ty një shenjë për shtëpinë e Izraelit".</para>
<para style="p"><verse number="7" style="v"/>Unë bëra pikërisht ashtu si më kishte urdhëruar; ditën nxora jashtë bagazhin tim, si bagazhi i dikujt që shkon në mërgim dhe në mbrëmje, me duar, hapa një vrimë në mur; kur u err e çova jashtë bagazhin tim dhe e vura mbi kurriz para syve të tyre.</para>
<para style="p"><verse number="8" style="v"/>Në mëngjes fjala e Zotit m'u drejtua, duke thënë:</para>
<para style="p"><verse number="9" style="v"/>"Bir njeriu, nuk të ka kërkuar shtëpia e Izraelit, kjo shtëpi rebele: "Çfarë po bën?".</para>
<para style="p"><verse number="10" style="v"/>U thuaj atyre: Kështu thotë Zoti, Zoti: "Ky orakull ka të bëjë me princin që është në Jeruzalem dhe me tërë shtëpinë e Izraelit që banon aty".</para>
<para style="p"><verse number="11" style="v"/>Thuaj: Unë jam një shenjë për ju; ashtu si bëra unë, kështu do t'u bëhet atyre: ata do të shkojnë në mërgim, në robëri.</para>
<para style="p"><verse number="12" style="v"/>Princi që është në mes tyre do të mbajë bagazhin e tij mbi kurriz në terr dhe do të dalë; do të bëjnë një vrimë në mur që ai të dalë nëpërmjet saj; ai do të mbulojë fytyrën për të mos parë tokën me sytë e tij.</para>
<para style="p"><verse number="13" style="v"/>Por unë do të shtrij rrjetën time mbi të dhe ai do të kapet në lakun tim; do ta çoj pastaj në Babiloni, në vendin e kaldeasve; por ai nuk ka për ta parë dhe do të vdesë atje.</para>
<para style="p"><verse number="14" style="v"/>Do të shpërndaj në të gjitha erërat ata që i rrinë rreth e qark për ta ndihmuar dhe tërë trupat e tij, dhe do ta zhvesh shpatën prapa tyre.</para>
<para style="p"><verse number="15" style="v"/>Atëherë do të pranojnë që unë jam Zoti kur do t'i kem shpërndarë midis kombeve dhe vendeve të ndryshme.</para>
<para style="p"><verse number="16" style="v"/>Por do të fal një numër të vogël nga shpata, nga uria dhe murtaja, me qëllim që të tregojnë të gjitha veprimet e tyre të neveritshme midis kombeve ku do të shkojnë; atëherë do të pranojnë që unë jam Zoti".</para>
<para style="p"><verse number="17" style="v"/>Fjala e Zotit m'u drejtua akoma, duke thënë:</para>
<para style="p"><verse number="18" style="v"/>"Bir njeriu, ha bukën tënde me drithërimë dhe pije ujin tënd me shqetësim dhe me ankth.</para>
<para style="p"><verse number="19" style="v"/>Do t'i thuash pastaj popullit të vendit: Kështu u thotë Zoti, Zoti, banorëve të Jeruzalemit në tokën e Izraelit: Do të hanë bukën e tyre në pikëllim dhe do ta pinë ujin e tyre në tmerr, sepse vendi i tyre do të zhvishet nga gjithë ato që ka për shkak të ligësisë të mbarë njerëzve që banojnë aty.</para>
<para style="p"><verse number="20" style="v"/>Qytetet e banuara do të shkatërrohen dhe vendi do të shkretohet; kështu do të pranoni që unë jam Zoti".</para>
<para style="p"><verse number="21" style="v"/>Fjala e Zotit mu drejtua përsëri duke, duke thënë:</para>
<para style="p"><verse number="22" style="v"/>"Bir njeriu: Çfarë është ajo e thënë për vendin e Izraelit e cila pohon se: "Ditët po zgjaten dhe çdo vegim pakësohet"?</para>
<para style="p"><verse number="23" style="v"/>Prandaj u thuaj atyre: Kështu thotë Zoti, Zoti: Unë do të bëj të pushojë kjo e thënë dhe të mos e përmendin më në Izrael. Bile u thuaj atyre: Po afrohen ditët dhe realizimi i fjalës së çdo vegimi,</para>
<para style="p"><verse number="24" style="v"/>sepse nuk do të ketë më asnjë vegim të rremë as shortari të gënjeshtërt në mes të shtëpisë së Izraelit.</para>
<para style="p"><verse number="25" style="v"/>Sepse unë, Zoti, do të flas, dhe fjala që do shqiptoj do të kryhet pa asnjë mëdyshje. Po, në ditët tuaja, o shtëpi rebele, unë do të shqiptoj një fjalë dhe do ta realizoj", thotë Zoti, Zoti.</para>
<para style="p"><verse number="26" style="v"/>Fjala e Zotit m'u drejtua akoma, duke thënë:</para>
<para style="p"><verse number="27" style="v"/>"Bir njeriu, ja, shtëpia e Izraelit thotë: "Vegimi që ai shikon ka të bëjë me shumë ditë të së ardhmes, dhe ai profetizon për kohëra të largëta".</para>
<para style="p"><verse number="28" style="v"/>Prandaj u thuaj atyre: Kështu thotë Zoti, Zoti; asnjë nga fjalët e mia nuk do të shtyhet më, por fjala që unë do të shqiptoj do të realizohet", thotë Zoti, Zoti.</para>
<chapter number="13" style="c"/>
<para style="p"><verse number="1" style="v"/>Fjala e Zotit m'u drejtua duke thënë:</para>
<para style="p"><verse number="2" style="v"/>"Bir njeriu, profetizo kundër profetëve të Izraelit që profetizojnë dhe u thuaj atyre që profetizojnë sipas zemrës së tyre: Dëgjoni fjalën e Zotit.</para>
<para style="p"><verse number="3" style="v"/>Kështu thotë Zoti, Zoti: Mjerë profetët e pamend që ndjekin frymën e tyre duke mos parë asgjë.</para>
<para style="p"><verse number="4" style="v"/>O Izrael, profetët e tu kanë qenë si dhelpra në shkretëtirë.</para>
<para style="p"><verse number="5" style="v"/>Ju nuk jeni ngjitur mbi të çara dhe as nuk keni ndërtuar ndonjë mur rreth shtëpisë së Izraelit për të rezistuar në betejën në ditën e Zotit.</para>
<para style="p"><verse number="6" style="v"/>Kanë pasur vegime të rreme dhe shortari të gënjeshtërta dhe thonë: "Zoti ka thënë", ndërsa Zoti nuk i ka dërguar. Megjithatë ata shpresojnë që fjala e tyre të plotësohet.</para>
<para style="p"><verse number="7" style="v"/>A nuk keni pasur vallë vegime të rreme dhe a nuk keni shqiptuar shortari të gënjeshtra? Ju thoni: "Zoti ka thënë", kurse unë nuk kam folur".</para>
<para style="p"><verse number="8" style="v"/>Prandaj kështu thotë Zoti, Zoti: "Me qenë se keni thënë gënjeshtra dhe keni pasur vegime të gënjeshtërta, ja ku jam kundër jush", thotë Zoti, Zoti.</para>
<para style="p"><verse number="9" style="v"/>"Dora ime do të jetë kundër profetëve që kanë vegime të rreme dhe shqiptojnë shortari të gënjeshtra. Ata nuk do të marrin pjesë në këshillën e popullit tim, nuk do të jenë të shkruar në regjistrin e shtëpisë së Izraelit dhe nuk do të hyjnë në vendin e Izraelit; atëherë do të pranoni që unë jam Zoti, Zoti.</para>
<para style="p"><verse number="10" style="v"/>Sepse, po, sepse kanë bërë popullin tim të devijojë, duke i thënë: 'Paqe', kur nuk ka paqe, dhe kur një njeri ndërton një mur, ata e suvatojnë me një llaç që nuk mban,</para>
<para style="p"><verse number="11" style="v"/>u thuaj atyre që e suvatojnë me llaç që nuk mban, se ai ka për të rënë. Do të vijë një shi i rrëmbyer dhe ju, o gurë breshëri, do të rrëzoheni; do të shpërthejë një erë e stuhishme,</para>
<para style="p"><verse number="12" style="v"/>dhe ja, kur do të rrëzohet muri, nuk do t'ju thuhet vallë: "Ku është llaçi me të cilin e keni suvatuar?"".</para>
<para style="p"><verse number="13" style="v"/>Prandaj kështu thotë Zoti, Zoti: "Në tërbimin tim do të bëj që të shpërthejë një erë e stuhishme, në zemërimin tim do të bëj që të bjerë një shi i rrëmbyer dhe në tërbimin tim disa gurë breshri për një shfarosje të plotë.</para>
<para style="p"><verse number="14" style="v"/>Kështu do të shemb murin që keni suvatuar me llaç që nuk mban, do të hedh për tokë dhe themelet e tij do të zbulohen; ai do të rrëzohet dhe ju do të shkatërroheni bashkë me të; atëherë do të pranoni që unë jam Zoti.</para>
<para style="p"><verse number="15" style="v"/>Kështu do të shfryj tërbimin tim mbi murin dhe mbi ata që kanë suvatuar me llaç që nuk mban; dhe do t'ju them: "Muri nuk është më dhe as ata që e suvatonin,</para>
<para style="p"><verse number="16" style="v"/>domethënë, profetët e Izraelit që profetizonin mbi Jeruzalemin dhe kishin për të vegime paqeje, ndërsa nuk kishte paqe", thotë Zoti, Zoti.</para>
<para style="p"><verse number="17" style="v"/>"Por tani ti, bir njeriu, kthe fytyrën nga vajzat e popullit tënd që profetizojnë sipas zemrës së tyre dhe profetizo kundër tyre,</para>
<para style="p"><verse number="18" style="v"/>dhe thuaj: Kështu thotë Zoti, Zoti: Mjerë gratë që qepin rripa në të gjitha kyçet e dorës dhe bëjnë vela për kokat e çdo lartësie për të gjuajtur shpirtrat. A besoni ju të gjuani shpirtrat e popullit tim dhe të shpëtoni jetën tuaj?</para>
<para style="p"><verse number="19" style="v"/>Ju më përdhosni në mes të popullit tim për disa grushte elbi dhe për disa copa buke, duke bërë të vdesin shpirtra që nuk duhet të vdisnin dhe duke bërë të jetojnë shpirtra që nuk duhet të jetonin, duke e gënjyer popullin tim që u vë veshin gënjeshtrave".</para>
<para style="p"><verse number="20" style="v"/>Prandaj kështu thotë Zoti, Zoti: "Ja, unë jam kundër rripave tuaja me të cilat ju gjuani shpirtrat sikur të ishin zogj; do t'i shkëpus nga krahët tuaja dhe do t'i çliroj shpirtrat, ato shpirtra që ju i gjuani si zogj.</para>
<para style="p"><verse number="21" style="v"/>Gjithashtu do të heq velat tuaja dhe do të çliroj popullin tim nga duart tuaja, dhe ai nuk do të jetë më një pre në duart tuaja; atëherë do të pranoni që unë jam Zoti.</para>
<para style="p"><verse number="22" style="v"/>Në fakt e keni brengosur zemrën e të drejtit me gënjeshtra, kur unë nuk e brengosja, dhe keni fortësuar duart e të pabesit, që të mos shmanget nga rruga e tij e keqe për të mbetur në jetë.</para>
<para style="p"><verse number="23" style="v"/>Prandaj nuk do të keni më vegime të rreme dhe nuk do të praktikoni më shortarinë, dhe unë do ta çliroj popullin tim nga duart tuaja; atëherë do të pranoni që unë jam Zoti".</para>
<chapter number="14" style="c"/>
<para style="p"><verse number="1" style="v"/>Pastaj erdhën tek unë disa pleq të Izraelit dhe u ulën para meje.</para>
<para style="p"><verse number="2" style="v"/>Atëherë fjala e Zotit m'u drejtua, duke thënë:</para>
<para style="p"><verse number="3" style="v"/>"Bir njeriu, këta njerëz kanë ngritur idhujt e tyre në zemrën e tyre dhe kanë vënë para tyre pengesën që i bën të bien në paudhësi. A do ta lë veten të konsultohem prej tyre?</para>
<para style="p"><verse number="4" style="v"/>Prandaj folu dhe u thuaj atyre: Kështu thotë Zoti, Zoti: Cilido qoftë nga shtëpia e Izraelit që i ngre idhujt e tij në zemrën e tij, dhe vë para vetes pengesën që e bën të bjerë në paudhësi dhe pastaj vjen te profeti, do t'i përgjigjem unë, Zoti, lidhur me këtë, sipas morisë së idhujve të tij,</para>
<para style="p"><verse number="5" style="v"/>për të ndikuar në zemrën e atyre të shtëpisë së Izraelit që janë larguar prej meje për shkak të të gjithë idhujve të tyre.</para>
<para style="p"><verse number="6" style="v"/>Prandaj i thuaj shtëpisë së Izraelit: Kështu thotë Zoti, Zoti: Kthehuni, largohuni nga idhujt tuaj dhe hiqni fytyrën nga të gjitha gjërat tuaja të neveritshme.</para>
<para style="p"><verse number="7" style="v"/>Sepse, në qoftë se një njeri çfarëdo i shtëpisë së Izraelit apo disa të huaj që banojnë në Izrael largohen nga unë, ngre idhujt e tij në zemrën e tij dhe vë para tij pengesën që e bën të bjerë në paudhësi dhe pastaj vjen te profeti, që të konsultohet me mua nëpërmjet atij, unë, do t'i përgjigjem unë, Zoti, nga vetja ime.</para>
<para style="p"><verse number="8" style="v"/>Do të kthej fytyrën time kundër këtij njeriu, do ta bëj një shenjë dhe një proverb dhe do ta shfaros në mes të popullit tim; atëherë do pranoni që unë jam Zoti.</para>
<para style="p"><verse number="9" style="v"/>Por në rast se profeti lë të mashtrohet dhe thotë ndonjë fjalë, unë, Zoti e kam bërë për vete këtë profet; do të shtrij dorën pastaj kundër tij dhe do ta shkatërroj në mes të popullit tim të Izraelit.</para>
<para style="p"><verse number="10" style="v"/>Që të dy do të vuajnë dënimin e paudhësisë së tyre; dënimi i profetit do të jetë i barabartë me dënimin e atij që e konsulton,</para>
<para style="p"><verse number="11" style="v"/>me qëllim që ata të shtëpisë së Izraelit të mos shkojnë duke u endur larg meje, të mos ndoten më nga të gjitha shkeljet e tyre, por të jenë populli im dhe unë të jem Perëndia i tyre", thotë Zoti, Zoti.</para>
<para style="p"><verse number="12" style="v"/>Fjala e Zotit mu drejtua akoma, duke thënë:</para>
<para style="p"><verse number="13" style="v"/>"Bir njeriu, në qoftë se një vend mëkaton kundër meje duke qenë vazhdimisht i pabesë, unë do të shtrij dorën time kundër tij, do t'i ndërpres përkrahjen e bukës, do t'i dërgoj kundra urinë dhe do të shfaros njerëzit dhe kafshët.</para>
<para style="p"><verse number="14" style="v"/>Edhe sikur në mes tyre të ishin këta tre burra, Noeu, Danieli dhe Jobi, për shkak të drejtësisë së tyre do të shpëtonin vetëm veten e tyre", thotë Zoti, Zoti.</para>
<para style="p"><verse number="15" style="v"/>"Por në rast se do të bëja që nëpër këtë vend të kalonin kafshë të egra që ta shpopullonin dhe ai të bëhej një shkreti ku askush nuk do të kalonte për shkak të këtyre kafshëve,</para>
<para style="p"><verse number="16" style="v"/>edhe sikur në mes tyre të ishin ata tre burra, ashtu siç është e vërtetë që unë rroj", thotë Zoti, Zoti, "ata nuk do të shpëtonin as bijtë as bijat; do të shpëtonin vetëm veten e tyre, por vendi do të ishte një shkreti.</para>
<para style="p"><verse number="17" style="v"/>Ose sikur të sillja shpatën kundër këtij vendi dhe të thosha: "Le të kalojë shpata nëpër vend", dhe të shfaroste njerëz dhe kafshë,</para>
<para style="p"><verse number="18" style="v"/>edhe sikur në mes tyre të ishin ata tre burra, ashtu siç është e vërtetë që unë rroj", thotë Zoti, Zoti, "ata nuk do të shpëtonin as bijtë, as bijat e tyre, por vetëm veten e tyre.</para>
<para style="p"><verse number="19" style="v"/>Ose sikur të dërgoja kundër atij vendi murtajën dhe të derdhja mbi të zemërimin tim duke bërë kërdinë dhe duke shfarosur njerëz dhe kafshë,</para>
<para style="p"><verse number="20" style="v"/>edhe sikur në mes tyre të ishin Noeu, Danieli dhe Jobi, ashtu siç është e vërtetë që unë rroj", thotë Zoti, Zoti "ata nuk do të shpëtonin as bijtë as bijat, për drejtësinë e tyre do të shpëtonin vetëm veten e tyre".</para>
<para style="p"><verse number="21" style="v"/>Sepse kështu thotë Zoti, Zoti: "E njëjta gjë do të ndodhë kur të dërgoj kundër Jeruzalemit katër gjykatësit e mi të tmerrshëm, shpatën, urinë, kafshët e egra dhe murtajën për të shfarosur njerëz dhe kafshë.</para>
<para style="p"><verse number="22" style="v"/>Por ja, do të lihet një mbeturinë që do të çohet jashtë, bij dhe bija; ata do të vijnë tek ju dhe ju do të shikoni sjelljen e tyre dhe veprimet e tyre. Atëherë do të ngushëlloheni nga e keqja që solla mbi Jeruzalemin, për të gjitha ato që solla mbi të.</para>
<para style="p"><verse number="23" style="v"/>Ata do t'ju ngushëllojnë kur do të shikoni sjelljen e tyre dhe veprimet e tyre. Kështu do të pranoni që jo pa të drejtë bëra atë që bëra në mes të tij", thotë Zoti, Zoti.</para>
<chapter number="15" style="c"/>
<para style="p"><verse number="1" style="v"/>Fjala e Zotit m'u drejtua përsëri, duke thënë:</para>
<para style="p"><verse number="2" style="v"/>"Bir njeriu, ç'është vallë druri i hardhisë në krahasim me gjithë drurët e tjerë ose me çfarëdo dege që ndodhet në drurët e pyllit?</para>
<para style="p"><verse number="3" style="v"/>A mund ta marrësh drurin për të bërë ndonjë punë? A mund të përftosh prej tij një kunj për të varur ndonjë send?</para>
<para style="p"><verse number="4" style="v"/>Ja, e hedh në zjarr për t'u djegur; zjarri djeg dy anët e tij dhe pjesa e tij qendrore karbonizohet. A mund të jetë vallë i dobishëm për ndonjë punë?</para>
<para style="p"><verse number="5" style="v"/>Ja, në se edhe kur ishte i plotë nuk vlente për asnjë punë, aq më pak do të mund të vlejë për ndonjë punë kur zjarri e ka djegur dhe karbonizuar.</para>
<para style="p"><verse number="6" style="v"/>Prandaj, kështu thotë Zoti, Zoti: Ashtu sikur, ndër drutë e pyllit, kam caktuar që druri i hardhisë të digjet në zjarr, kështu do të veproj edhe me banorët e Jeruzalemit.</para>
<para style="p"><verse number="7" style="v"/>Do të kthej kundër tyre fytyrën time. Kanë dalë nga një zjarr, por një zjarr tjetër do t'i gllabërojë. Atëherë do të pranoni që unë jam Zoti, kur të kthej kundër tyre fytyrën time.</para>
<para style="p"><verse number="8" style="v"/>Kështu do ta bëj vendin të shkretë sepse kanë qenë vazhdimisht jobesnikë", thotë Zoti, Zoti.</para>
<chapter number="16" style="c"/>
<para style="p"><verse number="1" style="v"/>Fjala e Zotit m'u drejtua përsëri, duke thënë:</para>
<para style="p"><verse number="2" style="v"/>"Bir njeriu, bëja të njohura Jeruzalemit veprimet e tij të neveritshme,</para>
<para style="p"><verse number="3" style="v"/>dhe i thuaj: Kështu i thotë Zoti, Zoti, Jeruzalemit: Prejardhja jote dhe lindja jote janë nga vendi i Kanaanit; ati yt ishte një amore dhe nëna jote një hitease.</para>
<para style="p"><verse number="4" style="v"/>Kur linde ti, ditën që dole në këtë botë, nuk t'u pre kërthiza, nuk të lanë me ujë për t'u pastruar, nuk të fërkuan me kripë as të mbështollën në pelena.</para>
<para style="p"><verse number="5" style="v"/>Asnjë sy nuk u kujdes për ty që të të bënte qoftë edhe një nga këto gjëra, duke i ardhur keq për ty; përkundrazi ditën që linde të hodhën në fushë të hapur, për shkak të neverisë që kishin për ty.</para>
<para style="p"><verse number="6" style="v"/>Unë të kalova afër, pashë që po përpëliteshe në gjak dhe të thashë, ndërsa ndodheshe në gjakun tënd: "Jeto!". Po, ndërsa ndodheshe në gjakun tënd të thashë: "Jeto!".</para>
<para style="p"><verse number="7" style="v"/>Të bëra të rritesh si mori si filizat e arave; dhe ti u rrite, u bëre e madhe dhe u bëre shumë e bukur. Gjiri t'u formua, flokët t'u rritën shumë, por ti ishe lakuriqe dhe nevojtare.</para>
<para style="p"><verse number="8" style="v"/>Unë të kalova afër dhe të shikova, dhe ja, koha jote ishte koha e dashurisë. Kështu shtriva cepin e rrobave të mia mbi ty dhe mbulova lakuriqësinë tënde; të bëra një betim, lidha një besëlidhje me ty dhe ti u bëre imja", thotë Zoti, Zoti.</para>
<para style="p"><verse number="9" style="v"/>"Të lava me ujë, të pastrova krejt nga gjaku dhe të leva me vaj.</para>
<para style="p"><verse number="10" style="v"/>Pastaj të vura të veshësh rroba të qëndisura, të vura sandale prej lëkure baldose, të rrethova kokën me li të hollë dhe të mbulova me mëndafsh.</para>
<para style="p"><verse number="11" style="v"/>Të zbukurova me stoli, të vura byzylykë në kyçet e dorës dhe një gjerdan në qafë.</para>
<para style="p"><verse number="12" style="v"/>Të vura një unazë në hundë, vathë te veshët dhe një kurorë të mrekullueshme mbi krye.</para>
<para style="p"><verse number="13" style="v"/>Kështu u zbukurove me ar dhe argjend dhe u veshe me li të hollë, me mëndafsh dhe me qëndisje. Ti hëngre majë mielli, mjaltë dhe vaj; u bëre shumë, shumë e bukur dhe arrite të mbretërosh.</para>
<para style="p"><verse number="14" style="v"/>Nami yt u përhap midis kombeve për bukurinë tënde që ishte e përsosur, për shkak të shkëlqimit tim të madh që kisha vendosur mbi ty", thotë Zoti, Zoti.</para>
<para style="p"><verse number="15" style="v"/>Por ti vure besim në bukurinë tënde dhe u kurvërove për shkak të namit tënd dhe ia falje kurvërimet e tua çdo kalimtari, që i pranonte.</para>
<para style="p"><verse number="16" style="v"/>Ti more disa nga rrobat e tua, bëre vende të larta me ngjyra të ndryshme në të cilat u kurvërove, gjëra që nuk duhet të kishin ndodhur dhe as që të ishin.</para>
<para style="p"><verse number="17" style="v"/>More gjithashtu xhevahiret e tua të bukura të bëra me arin dhe argjendin tim, që unë të kisha dhënë, bëre prej tyre figura njeriu dhe u kurvërove me to;</para>
<para style="p"><verse number="18" style="v"/>pastaj more rrobat e tua të qëndisura, i mbulove dhe ofrove para tyre vajin dhe temjanin tim.</para>
<para style="p"><verse number="19" style="v"/>Edhe bukën time që të kisha dhënë, majën e miellit, vajin dhe mjaltin me të cilin të ushqeja, i vure para tyre si një parfum me erë shumë të këndshme; kështu ndodhi", thotë Zoti, Zoti.</para>
<para style="p"><verse number="20" style="v"/>"Përveç kësaj more bijtë e tu e bijat e tua që më kishe lindur dhe i sakrifikove ata, që të gëlltiten. Mos vallë ishin pak gjë kurvërimet e tua,</para>
<para style="p"><verse number="21" style="v"/>që ti të therje bijtë e mi dhe t'ua ofroje atyre duke i kaluar nëpër zjarr?</para>
<para style="p"><verse number="22" style="v"/>Me gjithë veprimet e tua të neveritshme dhe kurvërimet e tua, nuk i kujtove ditët e rinisë sate, kur ishe lakuriq dhe nevojtare dhe përpëliteshe në gjak.</para>
<para style="p"><verse number="23" style="v"/>Tani mbas gjithë ligësisë sate, "mjerë, mjerë ti!"", thotë Zoti, Zoti;</para>
<para style="p"><verse number="24" style="v"/>"në çdo shesh ke ndërtuar një kamare dhe ke bërë një vend të lartë;</para>
<para style="p"><verse number="25" style="v"/>në krye të çdo rruge ke ndërtuar një vend te lartë, e ke bërë të neveritshme bukurinë tënde, dhe i ke hapur këmbët e tua çdo kalimtari, duke i shumuar kurvërimet e tua.</para>
<para style="p"><verse number="26" style="v"/>Ti gjithashtu je kurvëruar me egjiptasit, fqinjët e tu trupmëdhenj, dhe i ke shumuar kurvërimet e tua për të provokuar zemërimin tim.</para>
<para style="p"><verse number="27" style="v"/>Prandaj, ja, unë kam shtrirë dorën kundër teje, kam pakësuar racionin tënd të caktuar, të kam lënë në dorë të atyre që të urrejnë, bijave të filistenjve, që u vjen turp nga qëndrimi yt i poshtër.</para>
<para style="p"><verse number="28" style="v"/>Ende e pa kënaqur, je kurvëruar me Asirianët; po, je kurvëruar me ata, por pa qenë e kënaqur.</para>
<para style="p"><verse number="29" style="v"/>Kështu i ke shtuar kurvërimet e tua me vendin e Kanaanit deri në Kalde, por as me këtë nuk je kënaqur.</para>
<para style="p"><verse number="30" style="v"/>Sa e shthurur është zemra jote", thotë Zoti, Zoti, "kur bën tërë këto gjëra të një prostitute pa cipë!</para>
<para style="p"><verse number="31" style="v"/>Ti ndërtoje kamaren në krye të çdo rruge dhe bëje vendet e larta në çdo shesh por nuk ishe si një prostitutë, sepse përbuzje pagën,</para>
<para style="p"><verse number="32" style="v"/>por si një grua që shkel kurorën, që në vend të bashkëshortit të saj pret të huajt.</para>
<para style="p"><verse number="33" style="v"/>Të gjitha prostitutave u bëhen dhurata, por ti u ke bërë dhurata gjithë dashnorëve të tu dhe me dhurata i ke bërë të vijnë nga çdo anë te ti për kurvërimet e tua.</para>
<para style="p"><verse number="34" style="v"/>Në kurvërimet e tua je sjellë krejt ndryshe nga gratë e tjera; askush nuk të ndiqte nga pas për t'u kurvëruar, sepse ti jepje pagesën në vend që ta merrje atë; kështu je sjellë krejt ndryshe nga të tjerat".</para>
<para style="p"><verse number="35" style="v"/>Prandaj, o prostitutë, dëgjo fjalën e Zotit.</para>
<para style="p"><verse number="36" style="v"/>Kështu thotë Zoti, Zoti: "Duke qenë se paratë e tua janë shkapërderdhur dhe lakuriqësia jote është zbuluar në kurvërimet e tua me dashnorët e tu dhe me tërë idhujt e tu të neveritshëm dhe për shkak të gjakut të bijve të tu që u ke ofruar atyre,</para>
<para style="p"><verse number="37" style="v"/>ja, unë do të mbledh tërë dashnorët e tu me të cilët ke bërë qejf, të gjithë ata që ke dashuruar bashkë me ata që ke urryer; do t'i mbledh nga çdo anë kundër teje dhe do të zbuloj para tyre lakuriqësinë tënde, me qëllim që ata të shohin gjithë lakuriqësinë tënde.</para>
<para style="p"><verse number="38" style="v"/>Do të të gjykoj si gjykohen gratë që shkelin kurorën dhe ato që derdhin gjakun dhe do të sjell mbi ty gjakun e tërbimit dhe të xhelozisë.</para>
<para style="p"><verse number="39" style="v"/>Do të të jap pastaj në duart e tyre dhe ata do të shembin kamaren tënde dhe do të hedhin poshtë të gjitha vendet e tua të larta do të të zhveshin gjithashtu nga rrobat e tua, do të marrin xhevahiret e tua të mrekullueshme dhe do të të lënë lakuriq dhe nevojtare.</para>
<para style="p"><verse number="40" style="v"/>Pastaj do të bëjnë të dalë kundër teje një turmë e madhe dhe do të të vrasin me gurë dhe do të të shpojnë me shpatat e tyre.</para>
<para style="p"><verse number="41" style="v"/>Do t'u vënë flakën shtëpive të tua dhe do të zbatojnë vendime kundër teje para syve të shumë grave; do të të bëj të heqësh dorë nga kurvërimi dhe nuk do të japësh më asnjë pagë.</para>
<para style="p"><verse number="42" style="v"/>Kështu do ta fashit zemërimin tim mbi ty dhe xhelozia ime do të largohet nga ti; do të qetësohem dhe nuk do të zemërohem më.</para>
<para style="p"><verse number="43" style="v"/>Sepse ti nuk i ke kujtuar ditët e rinisë sate dhe më ke bërë të tërbohem me të gjitha këto gjëra, ja, edhe unë do të të bëj që të bien mbi kokën tënde veprimet e tua", thotë Zoti, Zoti, "kështu ti nuk do të kryesh poshtërsi të tjera përveç veprimeve të tua të neveritshme.</para>
<para style="p"><verse number="44" style="v"/>Kushdo që do të thotë proverba, do të thotë këtë proverb kundër teje: "Si nëna është edhe e bija".</para>
<para style="p"><verse number="45" style="v"/>Ti je me të vërtetë bija e nënës sate që ka mohuar bashkëshortin e saj dhe bijtë e vet, dhe je motër e motrave të tua që kanë mohuar burrat dhe bijtë e tyre. Nëna juaj ishte një hitease dhe ati juaj një amore.</para>
<para style="p"><verse number="46" style="v"/>Motra jote më e madhe është Samaria, që banon me gjithë bijat e saj në të majtën tënde; motra jote më e vogël është Sodoma, që banon me gjithë bijat e saj në të djathtën tënde.</para>
<para style="p"><verse number="47" style="v"/>Ti jo vetëm ke ecur në rrugët e tyre dhe ke kryer veprimet e tyre të neveritshme, por, sikur kjo të ishte fare pak, në të gjitha rrugët e tua je korruptuar më shumë se ato.</para>
<para style="p"><verse number="48" style="v"/>Siç është e vërtetë që unë rroj", thotë Zoti, Zoti, "motra jote Sodoma dhe bijat e saj nuk kanë bërë atë që ke bërë ti bashkë me bijat e tua.</para>
<para style="p"><verse number="49" style="v"/>Ja, kjo qe paudhësia e motrës sate Sodoma: ajo dhe bijat e saj jetonin në kryelartësi, në bollëkun e bukës dhe në një plogështi të theksuar, por nuk përkrahnin dorën e të përvuajturit dhe të të varfrit.</para>
<para style="p"><verse number="50" style="v"/>Ishin fodulle dhe kryenin veprime të neveritshme para meje; prandaj i hoqa nga mesi, kur e pashë këtë.</para>
<para style="p"><verse number="51" style="v"/>Samaria nuk ka kryer as gjysmën e mëkateve të tua; ti i ke shumuar veprimet e tua të neveritshme më shumë se ato dhe ke justifikuar motrat e tua me të gjitha veprimet e neveritshme që ke kryer.</para>
<para style="p"><verse number="52" style="v"/>Ti, që ke gjykuar motrat e tua, mbaje turpin tënd, sepse me mëkatet që ke kryer je bërë më e neveritshme se ato; ato janë më të drejta se ti. Po, ki turp, dhe mbaje për vete turpin, sepse ke justifikuar motrat e tua.</para>
<para style="p"><verse number="53" style="v"/>Kur do t'i kthej robërit e tyre, robërit e Sodomës dhe bijat e saj, robërit e Samarias dhe vajzat e saj, atëherë do t'i kthej edhe robërit nga robërimi yt që janë në mes tyre,</para>
<para style="p"><verse number="54" style="v"/>me qëllim që ti të mbash turpin tënd dhe të turpërohesh për tërë ato që ke bërë, kur i ke dhënë zemër.</para>
<para style="p"><verse number="55" style="v"/>Kur motrat e tua, Sodoma dhe bijat e saj, do të kthehen në gjendjen e tyre të mëparshme, dhe Samaria dhe bijat e saj do të kthehen në gjendjen e tyre të mëparshme, edhe ti dhe bijat e tua do të ktheheni në gjendjen tuaj të mëparshme.</para>
<para style="p"><verse number="56" style="v"/>Motra jote Sodoma nuk ishte përmendur fare nga goja jote në ditët e kryelartësisë sate,</para>
<para style="p"><verse number="57" style="v"/>para se ligësia jote të zbulohej lakuriq, si ndodhi kur të fyen bijat e Sirisë dhe të gjitha ato që ishin rreth tyre, bijat e filistenjve, që të përçmonin nga të gjitha anët.</para>
<para style="p"><verse number="58" style="v"/>Ti mban dënimin e poshtërsisë sate dhe të veprimeve të tua të neveritshme", thotë i Amshueshmi.</para>
<para style="p"><verse number="59" style="v"/>Sepse kështu thotë Zoti, Zoti: "Unë do të veproj me ty ashtu si ke vepruar ti me mua, se ke përçmuar betimin, duke shkelur besëlidhjen".</para>
<para style="p"><verse number="60" style="v"/>"Megjithatë do të kujtoj besëlidhjen që lidha me ty në ditët e rinisë sate dhe do të lidh me ty një besëlidhje të përjetshme.</para>
<para style="p"><verse number="61" style="v"/>Atëherë do të kujtohesh për sjelljen tënde dhe do të të vijë turp, kur do të presësh motrat e tua, ato që janë më të mëdha dhe ato që janë më të vogla nga ti; dhe unë do t'i jap ty si bija, por jo për hir të besëlidhjes sate.</para>
<para style="p"><verse number="62" style="v"/>Unë do të lidh besëlidhjen time me ty dhe ti do të pranosh që unë jam Zoti,</para>
<para style="p"><verse number="63" style="v"/>me qëllim që të mbash mend, të të vijë turp dhe të mos hapësh gojën për shkak të konfuzionit tënd, kur të kem bërë shlyerjen e fajit për të gjitha ato që ke bërë", thotë Zoti, Zoti.</para>
<chapter number="17" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, propozo një enigmë dhe i trego një shëmbëlltyrë shtëpisë së Izraelit, dhe thuaji:</para>
<para style="p"><verse number="3" style="v"/>Kështu thotë Zoti, Zoti: Një shqiponjë e madhe me fletë të mëdha dhe me pendë të gjata, e mbuluar me pupla të ngjyrave të ndryshme, shkoi në Liban dhe këputi majën e një cedri;</para>
<para style="p"><verse number="4" style="v"/>këputi degëzën e tij më të lartë, e çoi në një vend tregtie dhe e vendosi në një qytet tregtarësh.</para>
<para style="p"><verse number="5" style="v"/>Pastaj mori pak farë të vendit dhe e mbolli në një arë pjellore; e vendosi këtë pranë ujërave të bollshme dhe e mbolli si një shelg.</para>
<para style="p"><verse number="6" style="v"/>Ajo u rrit dhe u bë një hardhi e madhe, por e ulët, degët e së cilës ishin kthyer nga shqiponja, kurse rrënjët ishin poshtë saj. Kështu u bë një hardhi që lëshoi degë dhe gjethe.</para>
<para style="p"><verse number="7" style="v"/>Por ishte një shqiponjë tjetër e madhe, me flatra të mëdha dhe me shumë pendë; dhe ja, kjo hardhi i ktheu rrënjët e veta drejt asaj dhe i shtriu degët e veta drejt saj, me qëllim që të ujitej nga brazda ku ishte mbjellë.</para>
<para style="p"><verse number="8" style="v"/>Ajo ishte mbjellë në një tokë të mirë, pranë ujërave të bollshme, me qëllim që të lëshonte degë, të jepte fryte dhe të bëhej një hardhi e mrekullueshme.</para>
<para style="p"><verse number="9" style="v"/>Thuaj: Kështu thotë Zoti, Zoti: A do të mund të shkojë mbarë? A nuk do t'i çrrënjosë shqiponja rrënjët e saj dhe nuk do t'i presë frytet e saj që ta lërë të thahet? Kështu tërë gjethet që ka do të thahen. Nuk do të duhet shumë forcë as shumë njerëz për ta shkulur me rrënjë.</para>
<para style="p"><verse number="10" style="v"/>Ja, ajo është e mbjellë. A mund të shkojë mbarë? Mos vallë do të thahet krejt kur do të preket nga era e lindjes? Do të thahet në brazdën ku ishte rritur!".</para>
<para style="p"><verse number="11" style="v"/>Fjala e Zotit m'u drejtua përsëri, duke thënë:</para>
<para style="p"><verse number="12" style="v"/>"I thuaj, pra, kësaj shtëpie rebele: Nuk e merrni vesh çfarë kuptimi kanë këto gjëra? U thuaj atyre: Ja mbreti i Babilonisë erdhi në Jeruzalem, zuri mbretin dhe krerët dhe i çoi me vete në Babiloni.</para>
<para style="p"><verse number="13" style="v"/>Pastaj mori një prej gjaku mbretëror, lidhi një besëlidhje me të dhe e vuri të betohet. Ai mori me vete edhe burrat e fuqishëm të vendit,</para>
<para style="p"><verse number="14" style="v"/>me qëllim që mbretëria të binte dhe jo të ngrihej, por, duke respektuar besëlidhjen e tij, të mund të ishte i qëndrueshëm.</para>
<para style="p"><verse number="15" style="v"/>Por ky u rebelua kundër tij duke dërguar ambasadorët e tij në Egjipt, me qëllim që t'i jepnin kuaj dhe shumë njerëz. A mund t'i shkojë mbarë, a mund të shpëtojë ai që ka bërë gjëra të tilla? A mund të shkelë besëlidhjen dhe megjithatë të shpëtojë?</para>
<para style="p"><verse number="16" style="v"/>Ashtu siç është e vërtetë që unë rroj", thotë Zoti, Zoti, "ai do të vdesë në vendin ku rri mbreti që e ka bërë mbret dhe betimin e të cilit ai ka përçmuar duke shkelur edhe besëlidhjen, afër tij, në mes të Babilonisë.</para>
<para style="p"><verse number="17" style="v"/>Faraoni nuk do t'i japë ndihmë me ushtrinë e tij të fuqishme dhe me aq njerëz në luftë, kur do të ngrenë ledhe dhe do të ndërtojnë kulla për të shfarosur shumë jetë njerëzore.</para>
<para style="p"><verse number="18" style="v"/>Ai ka përçmuar betimin duke shkelur besëlidhjen; megjithatë, ja, mbasi dha dorën, ka bërë tërë këto gjëra. Ai nuk do të shpëtojë".</para>
<para style="p"><verse number="19" style="v"/>Prandaj kështu thotë Zoti, Zoti: "Ashtu siç është e vërtetë që unë rroj, betimin tim që ai ka përçmuar dhe besëlidhjen time që ai ka shkelur, do të bëj që të bien mbi kokën e tij.</para>
<para style="p"><verse number="20" style="v"/>Do të shtrij mbi të rrjetën time dhe do të kapet në lakun tim. Do ta çoj në Babiloni dhe aty do të ekzekutoj mbi të vendimin për tradhtinë e kryer kundër meje.</para>
<para style="p"><verse number="21" style="v"/>Tërë ikanakët bashkë me formacionet e tij do të bien nga shpata, ndërsa ata që do të shpëtojnë do të shpërndahen në drejtim të të gjitha erërave. Kështu do të pranoni që unë, Zoti, kam folur".</para>
<para style="p"><verse number="22" style="v"/>Kështu thotë Zoti, Zoti: "Do të marr një degëz nga maja e cedrit më të lartë dhe do ta mbjell; nga maja e degëve të tij të reja do të këpus një degëz të njomë dhe do ta mbjell mbi një mal të lartë dhe të ngritur.</para>
<para style="p"><verse number="23" style="v"/>Do ta mbjell mbi malin e lartë të Izraelit; do të lëshoj degë, do të bëj fryte dhe do të bëhet një cedër i mrekullueshëm. Nën të do të banojnë zogj të çdo lloji; ata do të banojnë nën hijen e degëve të tij.</para>
<para style="p"><verse number="24" style="v"/>Kështu tërë drurët e fushës do të mësojnë se unë, Zoti, kam ulur drurin e lartë dhe kam ngritur drurin e ulët, kam bërë të thahet druri i gjelbër dhe të mbijë druri i thatë. Unë Zoti, kam folur dhe do ta bëj".</para>
<chapter number="18" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Çfarë keni ndër mend kur përdorni këtë proverb lidhur me vendin e Izraelit duke thënë: "Etërit kanë ngrënë rrushin e papjekur dhe dhëmbët e bijve të tyre janë mpirë"?</para>
<para style="p"><verse number="3" style="v"/>Ashtu si është e vërtetë që unë rroj", thotë Zoti, Zoti, "nuk do ta përdorni më këtë proverb në Izrael.</para>
<para style="p"><verse number="4" style="v"/>Ja, të gjithë shpirtrat janë të mitë; si shpirti i atit ashtu dhe shpirti i birit janë të mitë. Shpirti që mëkaton ka për të vdekur.</para>
<para style="p"><verse number="5" style="v"/>Në qoftë se dikush është i drejtë dhe zbaton ndershmërinë dhe drejtësinë,</para>
<para style="p"><verse number="6" style="v"/>në se nuk ha në male dhe nuk ngre sytë tek idhujt e shtëpisë së Izraelit, në rast se nuk prek gruan dhe fqinjët të tij dhe nuk i afrohet një gruaje kur ajo është e papastër,</para>
<para style="p"><verse number="7" style="v"/>në rast se nuk shtyp askënd, në qoftë se i kthen huamarrësit pengun e tij, në qoftë se nuk kryen asnjë grabitje, në rast se i jep bukën e tij të uriturit dhe mbulon me rroba atë që është lakuriq,</para>
<para style="p"><verse number="8" style="v"/>në rast se nuk jep hua me kamatë dhe nuk jep me fajde, në rast se heq dorë nga paudhësia, dhe gjykon me paanësi midis burrit dhe burrit,</para>
<para style="p"><verse number="9" style="v"/>në rast se ecën sipas statuteve të mia duke vepruar me besnikëri, ai është i drejtë dhe me siguri ka për të jetuar", thotë Zoti, Zoti.</para>
<para style="p"><verse number="10" style="v"/>Por në qoftë se i ka lindur një bir që përdor dhunë, që derdh gjak dhe i bën të vëllait ndonjë nga këto gjëra,</para>
<para style="p"><verse number="11" style="v"/>(ndërsa i ati nuk ka kryer asnjë nga këto gjëra), dhe ha në male dhe prek bashkëshorten e fqinjit të tij,</para>
<para style="p"><verse number="12" style="v"/>shtyp të varfrin dhe nevojtarin, kryen grabitje, nuk e kthen pengun, ngre sytë ndaj idhujve, kryen veprime të neveritshme,</para>
<para style="p"><verse number="13" style="v"/>jep me kamatë dhe me fajde, a do të jetojë vallë ai? Ai nuk do të jetojë. Duke qenë se ka kryer tërë këto veprime të neveritshme ai ka për të vdekur me siguri; gjaku i tij do të bjerë mbi të.</para>
<para style="p"><verse number="14" style="v"/>Por në rast se atij i lind një fëmijë që, duke parë tërë mëkatet e kryera nga i ati, i kupton, por nuk i kryen,</para>
<para style="p"><verse number="15" style="v"/>nuk ha në male, nuk i ngre sytë nga idhujt e shtëpisë së Izraelit, nuk prek gruan e fqinjit,</para>
<para style="p"><verse number="16" style="v"/>nuk shtyp njeri, nuk merr pengje, nuk kryen grabitje, por i jep bukën e tij të uriturit, vesh me rroba atë që është lakuriq,</para>
<para style="p"><verse number="17" style="v"/>e përmban dorën që të mos shtypë të varfrin, nuk merr as kamatë as fajde, respekton dekretet e mia dhe ecën në statutet e mia, ai nuk ka për të vdekur për shkak të paudhësisë së atit të tij; ai me siguri ka për të jetuar.</para>
<para style="p"><verse number="18" style="v"/>I ati, përkundrazi, duke qenë se ka shtypur dhe ka kryer grabitje në dëm të vëllait të tij dhe ka bërë atë që nuk është e mirë në mes të popullit të tij, ja, ai do të vdesë për shkak të paudhësisë së tij.</para>
<para style="p"><verse number="19" style="v"/>Megjithatë ju thoni: "Pse biri nuk mbart paudhësinë e atit?". Duke qenë se djali zbaton barazinë dhe drejtësinë, respekton të gjitha statutet e mia dhe i vë në praktikë, ai me siguri ka për të jetuar.</para>
<para style="p"><verse number="20" style="v"/>Shpirti që mëkaton do të vdesë, i biri nuk do të mbartë paudhësinë e atit dhe ati nuk do të mbartë paudhësinë e birit; drejtësia e të drejtit do të jetë mbi të, pabesia e të pabesit do të bien mbi të.</para>
<para style="p"><verse number="21" style="v"/>Në rast se i pabesi largohet nga të gjitha mëkatet që kryente, në rast se respekton të gjitha statutet e mija dhe zbaton barazinë dhe drejtësinë, ai me siguri ka për të jetuar; nuk ka për të vdekur.</para>
<para style="p"><verse number="22" style="v"/>Asnjë nga shkelje që ka kryer nuk do t'i kujtohet atij; ai do të jetojë për shkak të drejtësisë që zbaton.</para>
<para style="p"><verse number="23" style="v"/>A ndiej vallë gëzim nga vdekja e të pabesit?", thotë Zoti, Zoti, "apo përkundrazi që ai të kthehet nga rrugët e tij dhe të jetojë?</para>
<para style="p"><verse number="24" style="v"/>Por në rast se i drejti largohet nga drejtësia e tij dhe kryen paudhësinë dhe imiton tërë gjërat e neveritshme që kryen i pabesi, a do të jetojë vallë ai? Në rast se tërë drejtësia që ka bërë nuk do të kujtohet më; për shkeljen që ka kryer dhe mëkatin që ka bërë, ai ka për të vdekur, për shkak të tyre.</para>
<para style="p"><verse number="25" style="v"/>Megjithatë ju thoni: "Rruga e Zotit nuk është e drejtë". Dëgjoni tani, o shtëpi e Izraelit: është pikërisht rruga ime që nuk është e drejtë ose janë më tepër rrugët tuaja që nuk janë të drejta?</para>
<para style="p"><verse number="26" style="v"/>Në rast se i drejti largohet nga drejtësia e tij dhe kryen paudhësi dhe për këtë shkak vdes, ai vdes nga paudhësia që ka kryer.</para>
<para style="p"><verse number="27" style="v"/>Përkundrazi, në se i pabesi largohet nga pabesia që ndiqte dhe zbaton barazinë dhe drejtësinë, ai do ta shpëtojë shpirtin e tij.</para>
<para style="p"><verse number="28" style="v"/>Duke qenë se ka marrë parasysh të largohet nga të gjitha shkeljet që kryente, ai ka për të jetuar me siguri; nuk ka për të vdekur.</para>
<para style="p"><verse number="29" style="v"/>Megjithatë shtëpia e Izraelit thotë: "Rruga e Zotit nuk është e drejtë". A janë pikërisht rrugët e mia që nuk janë të drejta, o shtëpi e Izraelit, janë më tepër rrugët tuaja që nuk janë të drejta?</para>
<para style="p"><verse number="30" style="v"/>Prandaj do ta gjykoj secilin prej jush sipas rrugëve të tij, o shtëpi e Izraelit", thotë Zoti, Zoti. "Pendohuni dhe braktisni tërë shkeljet tuaja, kështu paudhësia nuk do të jetë më për ju shkak shkatërrimi.</para>
<para style="p"><verse number="31" style="v"/>Flakni larg jush tërë shkeljet tuaja që keni kryer dhe bëjini vetes një zemër të re dhe një shpirt të ri. Pse vallë doni të vdisni, o shtëpi e Izraelit?</para>
<para style="p"><verse number="32" style="v"/>Unë në fakt nuk ndiej asnjë kënaqësi me vdekjen e atij që vdes" thotë Zoti, Zoti. "Ndërroni rrugë, pra, dhe do të jetoni".</para>
<chapter number="19" style="c"/>
<para style="p"><verse number="1" style="v"/>Ti larto një vajtim mbi princat e Izraelit dhe thuaj:</para>
<para style="p"><verse number="2" style="v"/>"Ç'ishte nëna jote? Një luaneshë: rrinte shtrirë midis luanëve, rriste të vegjlit e saj në mes të luanëve të vegjël.</para>
<para style="p"><verse number="3" style="v"/>Rriti një nga të vegjlit e saj që u bë një luan i vogël; mësoi të shqyejë prenë dhe përlau njerëz.</para>
<para style="p"><verse number="4" style="v"/>Edhe kombet dëgjuan të flitet për të; ai u kap në gropën e tyre dhe e çuan të lidhur në vendin e Egjiptit.</para>
<para style="p"><verse number="5" style="v"/>Kur ajo pa që pritja po zgjatej dhe shpresa e saj ishte e humbur, mori një tjetër nga të vegjlit e saj dhe e rriti sa u bë një luan i vogël.</para>
<para style="p"><verse number="6" style="v"/>Ai shkonte dhe vinte midis luanëve; u bë një luan i vogël, mësoi të shqyejë prenë dhe përlau njerëz.</para>
<para style="p"><verse number="7" style="v"/>Mësoi vendet e tyre të shkretuara dhe shkatërroi qytetet e tyre; vendi e gjithçka që kishte u shkretua nga zhurma e vrumbullimit të tij.</para>
<para style="p"><verse number="8" style="v"/>Por kundër tij erdhën kombet e të gjitha krahinave fqinje, vendosën kundër tij rrjetën e tyre dhe ai u kap në gropën e tyre.</para>
<para style="p"><verse number="9" style="v"/>E vunë të lidhur në një kafaz dhe e çuan te mbreti i Babilonisë; e çuan në një fortesë, me qëllim që zëri i tij të mos dëgjohej më mbi malet e Izraelit.</para>
<para style="p"><verse number="10" style="v"/>Nëna jote ishte si një hardhi e mbjellë pranë ujërave; ishte e harlisur dhe kishte shumë degë nga uji i bollshëm.</para>
<para style="p"><verse number="11" style="v"/>Kishte degë të forta të përshtatshme për skeptra mbretërorë, ishte ngjitur lart midis degëve gjetheshumë dhe shquhej në shtatin e saj për degët e shumta të saj.</para>
<para style="p"><verse number="12" style="v"/>Por u çrrënjos me tërbim dhe u hodh për tokë; era e lindjes ia thau frytin; degët e saj të forta u shkëputën dhe u thanë, zjarri i përpiu.</para>
<para style="p"><verse number="13" style="v"/>Tani është mbjellë në shkretëtirë në një tokë të thatë dhe të etur për ujë;</para>
<para style="p"><verse number="14" style="v"/>Një zjarr ka dalë nga një shermend i degëve të saj dhe ka përpirë frytin e saj; në të nuk ka më asnjë degë të fortë të përshtatshme për skeptra mbretërorë". Ky është një vajtim dhe do të jetë një vajtim.</para>
<chapter number="20" style="c"/>
<para style="p"><verse number="1" style="v"/>Ja, ndodhi në vitin e shtatë, më dhjetë të muajit të pestë, që disa nga pleqtë e Izraelit erdhën të konsultohen me Zotin dhe u ulën para meje.</para>
<para style="p"><verse number="2" style="v"/>Pastaj fjala e Zotit m'u drejtua, duke më thënë:</para>
<para style="p"><verse number="3" style="v"/>"Bir njeriu, folu pleqve të Izraelit dhe u thuaj: Kështu thotë Zoti, Zoti: A keni ardhur të më konsultoni? Ashtu siç është e vërtetë që unë rroj, nuk do të lejoj të konsultohem prej jush", thotë Zoti, Zoti.</para>
<para style="p"><verse number="4" style="v"/>"A do t'i gjykosh, a do t'i gjykosh, bir njeriu? Bëji të njohin veprimet e neveritshme të etërve të tyre,</para>
<para style="p"><verse number="5" style="v"/>dhe u thuaj atyre: Kështu thotë Zoti, Zoti: Ditën kur zgjodha Izraelin dhe ngrita dorën për betim pasardhësve të shtëpisë së Jakobit dhe e bëra veten të njohur në vendin e Egjiptit, ngrita dorën për</para>
<para style="p"><verse number="6" style="v"/>Atë ditë ngrita dorën duke ju betuar atyre se do t'i nxirrja nga vendi i Egjiptit dhe do t'i çoja në një vend që kisha vëzhguar për ta ku rrjedh qumësht dhe mjaltë, lavdia e të gjitha vendeve.</para>
<para style="p"><verse number="7" style="v"/>Pastaj u thashë atyre: Secili të flakë gjërat e neveritshme që janë para syve të tij dhe mos u ndotni me idhujt e Egjiptit. Unë jam Zoti, Perëndia juaj.</para>
<para style="p"><verse number="8" style="v"/>Por ata u rebeluan kundër meje dhe nuk deshën të më dëgjojnë; asnjë prej tyre nuk flaku gjërat e neveritshme që ishin para syve të tyre dhe nuk braktisi idhujt e Egjiptit. Atëherë vendosa të derdh mbi ta tërbimin tim dhe të shfryj mbi ta zemërimin tim në mes të vendit të Egjiptit.</para>
<para style="p"><verse number="9" style="v"/>Megjithatë veprova për hir të emrit tim, me qëllim që ai të mos përdhosej para kombeve në mes të të cilëve ata ndodheshin, në sytë e të cilëve më kishin njohur, për t'i nxjerrë nga vendi i Egjiptit.</para>
<para style="p"><verse number="10" style="v"/>Kështu i nxora nga vendi i Egjiptit dhe i çova në shkretëtirë.</para>
<para style="p"><verse number="11" style="v"/>U dhashë atyre statutet e mia dhe u bëra të njohura dekretet e mia, duke respektuar të cilat, njeriu do të jetojë për ato.</para>
<para style="p"><verse number="12" style="v"/>Gjithashtu u dhashë atyre të shtunat e mia, me qëllim që të ishin një shenjë midis meje dhe atyre, dhe që të njihnin që unë jam Zoti që i shenjtëroj.</para>
<para style="p"><verse number="13" style="v"/>Por shtëpia e Izraelit u rebelua kundër meje në shkretëtirë; nuk eci sipas statuteve të mia dhe hodhi poshtë dekretet e mia, të cilat duke i respektuar njeriu do të jetojë për ato, dhe përdhosën me të madhe të shtunat e mia. Kështu unë vendosa të hedh mbi ta zemërimin tim për t'i zhdukur në shkretëtirë.</para>
<para style="p"><verse number="14" style="v"/>Megjithatë unë veprova për hir të emrit tim, me qëllim që të mos përdhosej përpara kombeve, në sytë e të cilëve unë i kisha bërë të dalin nga Egjipti.</para>
<para style="p"><verse number="15" style="v"/>Ngrita madje dorën në shkretëtirë, duke u betuar se nuk do t'i bëja të hynin në vendin që u kisha dhënë atyre, ku rrjedh qumësht dhe mjaltë, lavdia e të gjitha vendeve,</para>
<para style="p"><verse number="16" style="v"/>sepse kishin hedhur poshtë dekretet e mia, nuk kishin ecur sipas statuteve të mia dhe kishin përdhosur të shtunat e mia, sepse zemra e tyre shkonte pas idhujve të tyre.</para>
<para style="p"><verse number="17" style="v"/>Megjithatë syri im i fali nga shkatërrimi dhe nuk i shfarosa krejt në shkretëtirë.</para>
<para style="p"><verse number="18" style="v"/>Pastaj u thashë bijve të tyre në shkretëtirë: "Mos ecni sipas statuteve të etërve tuaj, mos respektoni dekretet e tyre dhe mos u ndotni me idhujt e tyre.</para>
<para style="p"><verse number="19" style="v"/>Unë jam Zoti, Perëndia juaj; ecni sipas statuteve të mia, respektoni dekretet e mia dhe i vini në praktikë,</para>
<para style="p"><verse number="20" style="v"/>shenjtëroni të shtunat e mia dhe ato le të jenë një shenjë midis meje dhe jush, në mënyrë që ju të pranoni që unë jam Zoti, Perëndia juaj".</para>
<para style="p"><verse number="21" style="v"/>Por bijtë u rebeluan kundër meje; nuk ecën sipas statuteve të mia, nuk respektuan dekretet e mia për t'i vënë në jetë, duke i respektuar të cilat njeriu do të jetojë për to; përdhosën të shtunat e mia, dhe kështu vendosa të derdh mbi ta tërbimin tim dhe të shfryj mbi ta zemërimin tim në shkretëtirë.</para>
<para style="p"><verse number="22" style="v"/>Megjithatë unë e tërhoqa dorën dhe veprova për hir të emrit tim, me qëllim që ai të mos përdhosej përpara kombeve, në sytë e të cilëve i kisha nxjerrë nga Egjipti.</para>
<para style="p"><verse number="23" style="v"/>Por ngrita dorën në shkretëtirë, duke u betuar që do t'i shpërndaja midis kombeve dhe do t'i hallakatja nëpër tërë vendet,</para>
<para style="p"><verse number="24" style="v"/>Sepse nuk vinin në jetë dekretet e mia, por i hidhnin poshtë statutet e mia, përdhosnin të shtunat e mia dhe sytë e tyre ishin drejtuar te idhujt e etërve të tyre.</para>
<para style="p"><verse number="25" style="v"/>Prandaj u dhashë statute jo të mira dhe dekrete me të cilat nuk mund të jetonin;</para>
<para style="p"><verse number="26" style="v"/>dhe i molepsa me vetë dhuratat e tyre, me qenë se ata kalonin nëpër zjarr çdo të parëlindur të tyre, për t'i katandisur në shkretim të plotë me qëllim që të pranonin që unë jam Zoti.</para>
<para style="p"><verse number="27" style="v"/>Prandaj bir njeriu, foli shtëpisë së Izraelit dhe i thuaj: Kështu thotë Zoti, Zotit. Etërit tuaj më kanë fyer edhe në këtë rast, duke u sjellë pabesisht me mua:</para>
<para style="p"><verse number="28" style="v"/>mbasi i futa në vendin për të cilin kisha ngritur dorën dhe isha betuar, ata i kthyen sytë në çdo kodër të lartë dhe në çdo dru gjetheshumë dhe atje ofruan flijimet e tyre dhe paraqitën ofertat e tyre provokuese; atje vunë parfumet e tyre me erë të këndshme dhe atje derdhën libacionet e tyre.</para>
<para style="p"><verse number="29" style="v"/>Atëherë u thashë atyre: Ç'është vendi i lartë në të cilin shkoni? Kështu vazhdojnë ta quajnë "vendi i lartë" deri ditën e sotme.</para>
<para style="p"><verse number="30" style="v"/>Prandaj i thuaj shtëpisë së Izraelit: Kështu thotë Zoti, Zoti: A doni të ndoteni duke ndjekur rrugën e etërve tuaj dhe të kurvëroheni me idhujt e tyre të urrejtshëm?</para>
<para style="p"><verse number="31" style="v"/>Në fakt kur ofroni dhuratat tuaja dhe kaloni nëpër zjarr bijtë tuaj, ju e ndotni veten deri ditën e sotme me të gjithë idhujt tuaj. Prandaj nuk do të lejoj të konsultohem nga ju, o shtëpi e Izraelit. Ashtu siç është e vërtetë që unë rroj", thotë Zoti, Zoti, "unë nuk do të lejoj të konsultohem nga ju.</para>
<para style="p"><verse number="32" style="v"/>Dhe nuk do të ndodhë aspak ajo që ju shkon ndër mend, kur thoni: "Ne jemi si kombet, si familjet e vendeve të tjera, që i ngrenë kult drurit dhe gurit"".</para>
<para style="p"><verse number="33" style="v"/>"Ashtu siç është e vërtetë që unë rroj", thotë Zoti, Zoti, "unë do të mbretëroj mbi ju me dorë të fortë, me krahun e shtrirë dhe me një tërbim të shfrenuar.</para>
<para style="p"><verse number="34" style="v"/>Do t'ju nxjerr nga mesi i popujve dhe do t'ju mbledh nga vendet në të cilët jeni shpërndarë me dorë të fortë, me krahë të shtrirë dhe me tërbim të shfrenuar,</para>
<para style="p"><verse number="35" style="v"/>dhe do t'ju çoj në shkretëtirën e popujve, dhe atje do të zbatoj gjykimin tim mbi ju, ballë për ballë.</para>
<para style="p"><verse number="36" style="v"/>Ashtu siç e zbatova gjykimin tim mbi etërit tuaj në shkretëtirën e vendit të Egjiptit, kështu do ta zbatoj gjykimin tim mbi ju", thotë Zoti, Zoti.</para>
<para style="p"><verse number="37" style="v"/>"Do të bëj që të kaloni nën shufër dhe do t'ju kthej në detyrimet e besëlidhjes.</para>
<para style="p"><verse number="38" style="v"/>Do të ndaj nga ju rebelët dhe ata që janë të pabesë ndaj meje; do t'i nxjerr nga vendi ku banojnë, por nuk do të hyjnë në vendin e Izraelit; atëherë do të pranoni që unë jam Zoti.</para>
<para style="p"><verse number="39" style="v"/>Ju, pra, shtëpia e Izraelit", kështu flet Zoti, Zoti: "Shkoni, u shërbeni secili idhujve tuaj; por pastaj do të më dëgjoni dhe nuk do të përdhosni më emrin tim të shenjtë me dhuratat tuaja dhe me idhujt tuaj.</para>
<para style="p"><verse number="40" style="v"/>Sepse mbi malin tim të shenjtë, mbi malin e lartë të Izraelit", thotë Zoti, Zoti, "atje tërë shtëpia e Izraelit, të gjithë ata që do të jenë në vend, do të më shërbejnë; atje do të kënaqem me ta, do të kërkoj ofertat tuaja dhe dhuratat tuaja prodhimet e hershme së bashku më të gjitha sendet tuaja të shenjtëruara.</para>
<para style="p"><verse number="41" style="v"/>Unë do të kënaqem me ju si me një parfum me erë shumë të këndshme, kur do t'ju nxjerr nga mesi i popujve dhe t'ju mbledh nga vendet ku keni qenë shpërndarë; dhe do të shenjtërohem tek ju para syve të kombeve.</para>
<para style="p"><verse number="42" style="v"/>Ju do të pranoni që unë jam Zoti, kur do t'ju çoj në tokën e Izraelit, në vendin për të cilin kisha ngritur dorën dhe isha betuar t'ia jepja etërve tuaj.</para>
<para style="p"><verse number="43" style="v"/>Atje do të kujtoni sjelljen tuaj dhe të gjitha veprimet me të cilat jeni ndotur dhe do të ndjeni neveri për veten tuaj për të gjitha ligësitë që keni kryer.</para>
<para style="p"><verse number="44" style="v"/>Kështu do të pranoni që unë jam Zoti, kur do të veproj me ju për hir të emrit tim dhe jo sipas sjelljes suaj të keqe dhe as sipas veprimeve tuaja të korruptuara, o shtëpi e Izraelit", thotë Zoti, Zoti".</para>
<para style="p"><verse number="45" style="v"/>dhe u thuaj atyre: Kështu thotë Zoti, Zoti: Ditën kur zgjodha Izraelin dhe ngrita dorën për betim pasardhësve të shtëpisë së Jakobit dhe e bëra veten të njohur në vendin e Egjiptit, ngrita dorën për</para>
<para style="p"><verse number="46" style="v"/>Atë ditë ngrita dorën duke ju betuar atyre se do t'i nxirrja nga vendi i Egjiptit dhe do t'i çoja në një vend që kisha vëzhguar për ta ku rrjedh qumësht dhe mjaltë, lavdia e të gjitha vendeve.</para>
<para style="p"><verse number="47" style="v"/>Pastaj u thashë atyre: Secili të flakë gjërat e neveritshme që janë para syve të tij dhe mos u ndotni me idhujt e Egjiptit. Unë jam Zoti, Perëndia juaj.</para>
<para style="p"><verse number="48" style="v"/>Por ata u rebeluan kundër meje dhe nuk deshën të më dëgjojnë; asnjë prej tyre nuk flaku gjërat e neveritshme që ishin para syve të tyre dhe nuk braktisi idhujt e Egjiptit. Atëherë vendosa të derdh mbi ta tërbimin tim dhe të shfryj mbi ta zemërimin tim në mes të vendit të Egjiptit.</para>
<para style="p"><verse number="49" style="v"/>Megjithatë veprova për hir të emrit tim, me qëllim që ai të mos përdhosej para kombeve në mes të të cilëve ata ndodheshin, në sytë e të cilëve më kishin njohur, për t'i nxjerrë nga vendi i Egjiptit.</para>
<chapter number="21" style="c"/>
<para style="p"><verse number="1" style="v"/>Fjala e Zotit m'u drejtua duke thënë:</para>
<para style="p"><verse number="2" style="v"/>"Bir njeriu, kthe fytyrën nga jugu, fol hapur kundër jugut dhe profetizo kundër pyllit të fushës, Negevit,</para>
<para style="p"><verse number="3" style="v"/>dhe i thuaj pyllit të Negevit: Dëgjo fjalën e Zotit. Kështu thotë Zoti, Zoti: unë po ndez te ti një zjarr që do të gllabërojë çdo dru të blertë dhe çdo dru të thatë; flaka e zjarrtë nuk do të shuhet dhe çdo fytyrë nga veriu në jug do të digjet.</para>
<para style="p"><verse number="4" style="v"/>Çdo mish do ta shohë që unë, Zoti, e kam ndezur; nuk do të shuhet".</para>
<para style="p"><verse number="5" style="v"/>Atëherë thashë: "Ah, Zot, Zot, ata thonë për mua: "A nuk flet ky me shëmbëlltyra?"</para>
<para style="p"><verse number="6" style="v"/>Fjala e Zotit m'u drejtua akoma, duke thënë:</para>
<para style="p"><verse number="7" style="v"/>"Bir njeriu, kthe fytyrën nga Jeruzalemi, fol hapur kundër vendeve të shenjta dhe profetizo kundër vendit të Izraelit;</para>
<para style="p"><verse number="8" style="v"/>dhe i thuaj vendit të Izraelit: Kështu thotë Zoti: Ja unë jam kundër teje, do të nxjerr shpatën time nga milli i saj dhe do të këpus nga ti të drejtët dhe të këqijtë.</para>
<para style="p"><verse number="9" style="v"/>Duke qenë se dua të këpus nga ty të drejtët dhe të këqijtë, shpata ime do të dalë nga milli i saj kundër çdo mishi nga jugu në veri.</para>
<para style="p"><verse number="10" style="v"/>Kështu çdo mish do të pranojë që unë, Zoti, kam nxjerrë shpatën nga milli i saj dhe nuk do të hyjë më në të.</para>
<para style="p"><verse number="11" style="v"/>Prandaj ti, bir njeriu, vajto me ijët e thyer dhe vajto me dhembje para syve të tyre.</para>
<para style="p"><verse number="12" style="v"/>Do të ndodhë që kur të të pyesin: "Pse vajton?", do të përgjigjesh: "Për lajmin që po vjen, çdo zemër do të tretet, të gjitha duart do të dobësohen, të gjithë shpirtrat do të ligështohen dhe të gjithë gjunjët do të shkrihen si uji". Ja, gjëja po vjen dhe do të kryhet", thotë Zoti, Zoti.</para>
<para style="p"><verse number="13" style="v"/>Fjala e Zoti m'u drejtua përsëri, duke thënë:</para>
<para style="p"><verse number="14" style="v"/>"Bir njeriu, profetizo dhe thuaj: Kështu thotë Zoti. Thuaj: Një shpatë, një shpatë është mprehur e madje shndrit,</para>
<para style="p"><verse number="15" style="v"/>është mprehur për të bërë një masakër të madhe dhe është e mprehur që të vetëtijë. A mund të gëzohemi vallë? Ju përçmoni skeptrin e birit tim sikur të ishte një dru çfarëdo.</para>
<para style="p"><verse number="16" style="v"/>Zoti e ka dhënë ta lustrojnë për ta rrokur në dorë; shpata është mprehur dhe lustruar për ta dhënë në dorë të atij që vret.</para>
<para style="p"><verse number="17" style="v"/>Klith dhe bërtit, bir njeriu, sepse do të përdoret kundër popullit tim, kundër tërë princave të Izraelit; ata do të dorëzohen në pushtetin e shpatës bashkë me popullin tim. Prandaj rrihe kofshën tënde,</para>
<para style="p"><verse number="18" style="v"/>sepse kjo është një provë. Çfarë do të ndodhte sikur të mos ishte më as skeptri përbuzës?", thotë Zoti, Zoti.</para>
<para style="p"><verse number="19" style="v"/>"Prandaj ti, bir njeriu, profetizo dhe rrih duart; lëre që shpata të dyfishojë dhe të trefishojë goditjet e saj: është shpata e masakrës së madhe, që i rrethon nga çdo anë.</para>
<para style="p"><verse number="20" style="v"/>Kam kthyer majën e shpatës kundër të gjitha portave të tyre, me qëllim që zemra e tyre të tretet dhe shumë të bien. Ah, është bërë për të shkëlqyer, është mprehur për masakrën.</para>
<para style="p"><verse number="21" style="v"/>Shpatë, ji e pamëshirshme; kthehu më të djathtë, kthehu në të majtë, kudo ku drejtohet tehu yt.</para>
<para style="p"><verse number="22" style="v"/>Edhe unë do të rrah duart dhe do të shfryj tërbimin tim. Unë, Zoti, kam folur".</para>
<para style="p"><verse number="23" style="v"/>Fjala e Zotit m'u drejtua përsëri, duke thënë:</para>
<para style="p"><verse number="24" style="v"/>"Ti, bir njeriu, shëno dy rrugë nëpër të cilat të kalojë shpata e mbretit të Babilonisë; do të nisen që të dyja nga i njëjti vend. Vër një tregues rrugor, vëre në krye të rrugës që të çon në qytet.</para>
<para style="p"><verse number="25" style="v"/>Shëno një rrugë nëpër të cilën shpata të shkojë në Rabah, qytet i bijve të Amonit, dhe një tjetër për në Judë, kundër Jeruzalemit, qytet i fortifikuar.</para>
<para style="p"><verse number="26" style="v"/>Në fakt mbreti i Babilonisë qëndron në kryqëzimin e rrugës, në krye të dy rrugëve, për të bërë shortari: ai tund shigjetat, konsulton idhujt shtëpiakë, shqyrton mëlçinë.</para>
<para style="p"><verse number="27" style="v"/>Në të djathtë të tij përgjigja e shortarisë tregon Jeruzalemin për të vendosur deshtë, për të hapur gojën dhe për të urdhëruar masakrën, për të ngritur zërin me klithma lufte, për t'i vendosur deshtë kundër portave, për të ngritur ledhe dhe për të ndërtuar kulla.</para>
<para style="p"><verse number="28" style="v"/>Por për ta kjo do të jetë si një shortari e rremë në sytë e atyre që u janë betuar. Por ai do të kujtohet për paudhësitë e tyre, me qëllim që t'i kapin".</para>
<para style="p"><verse number="29" style="v"/>Prandaj kështu thotë Zoti, Zoti: "Duke qenë se keni bërë të kujtohet paudhësia juaj, duke qenë se shkeljet tuaja dolën sheshit dhe mëkatet tuaja u zbuluan në të gjitha veprimet tuaja; duke qenë se ju kanë kujtuar, do të kapeni nga dora e armikut.</para>
<para style="p"><verse number="30" style="v"/>Dhe ti, o princ i korruptuar dhe i keq i Izraelit, dita e të cilit erdhi në kohën e ndëshkimit përfundimtar",</para>
<para style="p"><verse number="31" style="v"/>kështu thotë Zoti, Zoti: "Hiqe çallmën, hiqe kurorën; gjërat nuk do të jenë po ato: ajo që është poshtë do të ngrihet dhe ajo që është lart do të ulet.</para>
<para style="p"><verse number="32" style="v"/>Shkretim, shkretim, shkretim, unë do ta kryej. Dhe ajo nuk do të restaurohet më, derisa të vijë ai të cilit i përket gjykimi dhe të cilit do t'ia jap.</para>
<chapter number="22" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Tani, bir njeriu, nuk do të gjykosh ti, nuk do ta gjykosh qytetin gjakatar? Bëji, pra, të njohura të gjitha veprimet e tij të neveritshme.</para>
<para style="p"><verse number="3" style="v"/>Pastaj thuaj: Kështu thotë Zoti, Zoti: Qyteti derdh gjak në mes të tij për të sjellë kohën e tij; përveç kësaj bën idhuj kundër vetvetes për t'u ndotur.</para>
<para style="p"><verse number="4" style="v"/>Për gjakun që ke derdhur je bërë fajtor dhe je ndotur për idhujt që ke sajuar. Ke afruar ditët e tua dhe ke arritur në fund të viteve të tua; prandaj do të të bëj turpin e kombeve dhe objekt talljeje për të gjitha vendet.</para>
<para style="p"><verse number="5" style="v"/>Ata që janë afër dhe ata që janë larg teje do të tallen me ty o i molepsur për lavdi dhe plot çrregullim.</para>
<para style="p"><verse number="6" style="v"/>Ja princat e Izraelit: secili ka përdorur pushtetin e tij për të derdhur gjak te ti.</para>
<para style="p"><verse number="7" style="v"/>Te ti përçmohet ati dhe nëna, në mes teje shtypet i huaji, te ti keqtrajtohet jetimi dhe e veja.</para>
<para style="p"><verse number="8" style="v"/>Ti ke përçmuar gjërat e mia të shenjta dhe ke përdhosur të shtunat e mia.</para>
<para style="p"><verse number="9" style="v"/>Te ti ka njerëz që shpifin për të derdhur gjak, te ti ka njerëz që hanë mbi male, në mes teje ka njerëz që kryejnë kobe.</para>
<para style="p"><verse number="10" style="v"/>Te ti zbulohet lakuriqësia e atit, te ti poshtërohet gruaja gjatë papastërtisë së saj.</para>
<para style="p"><verse number="11" style="v"/>Dikush kryen një veprim të neveritshëm me gruan e të afërmit të tij, dikush tjetër ndot me incest nusen e të birit, një tjetër akoma poshtëron motrën e tij, bijën e atit të tij.</para>
<para style="p"><verse number="12" style="v"/>Te ti pranohen dhurata për të derdhur gjak; ti kërkon kamatë të lartë, ti ke realizuar fitime nga i afërti dhe më ke harruar mua", thotë Zoti, Zoti.</para>
<para style="p"><verse number="13" style="v"/>"Por ja, unë rrah duart për fitimin e pandershëm që ke nxjerrë dhe për gjakun e derdhur që është në mes teje.</para>
<para style="p"><verse number="14" style="v"/>A do të mund të qëndrojë zemra jote ose a do të mund të qëndrojnë të forta duart e tua në ditët kur unë do të veproj kundër teje? Unë, Zoti, fola dhe do ta kryej.</para>
<para style="p"><verse number="15" style="v"/>Unë do të të shpërndaj midis kombeve, do të të shkapërdaj midis vendeve dhe do të eliminoj papastërtinë tënde prej teje.</para>
<para style="p"><verse number="16" style="v"/>Ti do të përdhosësh vetveten në sytë e kombeve dhe do të pranosh që unë jam Zoti".</para>
<para style="p"><verse number="17" style="v"/>Fjala e Zotit m'u drejtua, duke thënë:</para>
<para style="p"><verse number="18" style="v"/>"Bir njeriu, shtëpia e Izraelit është bërë për mua tërë skorie: janë të gjithë bronz, kallaj, hekur dhe plumb në mes të një furre; janë bërë skorie argjendi".</para>
<para style="p"><verse number="19" style="v"/>Prandaj kështu thotë Zoti, Zoti: "Duke qenë se të gjithë ju jeni bërë skorie të shumta, ja, unë do t'ju mbledh në mes të Jeruzalemit.</para>
<para style="p"><verse number="20" style="v"/>Ashtu si mblidhet argjendi, bronzi, hekuri, plumbi dhe kallaji në mes të furrës dhe mbi ta i fryjnë zjarrit për t'i shkrirë, kështu në zemërimin tim dhe në tërbimin tim do t'ju mbledh, do t'ju fus atje dhe do t'ju shkrij.</para>
<para style="p"><verse number="21" style="v"/>Do t'ju mbledh dhe do të fryj mbi ju me zjarrin e zemërimit tim dhe ju do të shkriheni në mes të tij.</para>
<para style="p"><verse number="22" style="v"/>Ashtu si shkrihet argjendi në mes të furrës, kështu dhe ju do të shkriheni në mes të qytetit; dhe do të pranoni që unë, Zoti, kam derdhur mbi ju tërbimin tim".</para>
<para style="p"><verse number="23" style="v"/>Fjala e Zotit m'u drejtua përsëri, duke thënë:</para>
<para style="p"><verse number="24" style="v"/>"Bir njeriu, i thuaj Jeruzalemit: Ti je një tokë që nuk është pastruar ose lagur nga shiu në një ditë indinjate.</para>
<para style="p"><verse number="25" style="v"/>Komploti i profetëve të tij në mes të tij është si një luan që ulërin dhe shqyen gjahun, ata i gllabërojnë njerëzit, përvetësojnë thesaret dhe gjërat e çmueshme, shtojnë të vejat në mes të tij.</para>
<para style="p"><verse number="26" style="v"/>Priftërinjtë e tij shkelin ligjin tim dhe përdhosin gjërat e mia të shenjta, nuk bëjnë dallim midis asaj që është e shenjtë dhe jo e shenjtë, nuk e bëjnë të njohur ndryshimin ndërmjet të papastrës dhe të pastrës dhe i largojnë sytë nga të shtunat e mia, prandaj jam përdhosur në mes tyre.</para>
<para style="p"><verse number="27" style="v"/>Krerët e tij në mes të tij janë si ujqër që shqyejnë gjahun për të derdhur gjak, për të shkatërruar shpirtra, për të realizuar një fitim jo të drejtë.</para>
<para style="p"><verse number="28" style="v"/>Profetët e tij suvatojnë për ata me llaç që nuk mban, duke pasur vegime të rreme dhe duke shqiptuar shortari të gënjeshtërta për ta, dhe thonë: "Kështu thotë Zoti, Zoti", ndërsa Zoti nuk ka folur.</para>
<para style="p"><verse number="29" style="v"/>Populli i vendit ushtron shtypjen, kryen grabitje, keqtrajton të varfrin dhe nevojtarin, shtyp të huajin duke marrë nëpër këmbë drejtësinë.</para>
<para style="p"><verse number="30" style="v"/>Unë kërkova midis tyre një burrë që të ndërtonte një mur dhe t'i dilte për zot vendit, që unë të mos e shkatërroja, por nuk e gjeta.</para>
<para style="p"><verse number="31" style="v"/>Prandaj do të derdh mbi ta indinjatën time, do t'i konsumoj me zjarrin e zemërimit tim dhe do të bëj që të bjerë mbi kryet e tyre sjellja e tyre", thotë Zoti, Zoti.</para>
<chapter number="23" style="c"/>
<para style="p"><verse number="1" style="v"/>Fjala e Zotit m'u drejtua, duke më thënë:</para>
<para style="p"><verse number="2" style="v"/>"Bir njeriu, na ishin dy gra, bija të së njëjtës nënë,</para>
<para style="p"><verse number="3" style="v"/>që u kurvëruan në Egjipt. U kurvëruan në rininë e tyre; aty u shtrënguan gjinjtë e tyre dhe atje u shtrëngua gjiri i tyre virgjëror.</para>
<para style="p"><verse number="4" style="v"/>Emrat e tyre janë: Oholaha më e madhja dhe Oholibaha e motra. Ato ishin të miat dhe lindën bij dhe bija. Emrat e tyre janë: Oholaha është Samaria, Oholibaha është Jeruzalemi.</para>
<para style="p"><verse number="5" style="v"/>Ndonëse ishte imja, Oholaha u kurvërua dhe mori zjarr për dashnorët e saj, asirët që ishin fqinj të saj,</para>
<para style="p"><verse number="6" style="v"/>të veshur me purpur, qeveritarë dhe princa, të gjithë të rinj tërheqës, kalorës të hipur mbi kuaj.</para>
<para style="p"><verse number="7" style="v"/>Ajo u kurvërua me ta, me gjithë njerëzit më të mirë të Asirisë, dhe u ndot me të gjithë ata për të cilët ndez, bashkë me gjithë idhujt e tyre.</para>
<para style="p"><verse number="8" style="v"/>Nuk braktisi kurvërimet e Egjiptit, kur kishin rënë me të gjatë rinisë së saj, kishin shtrënguar gjirin e saj të virgjër dhe kishin derdhur mbi të kurvërimet e tyre.</para>
<para style="p"><verse number="9" style="v"/>Prandaj e braktisa në dorë të dashnorëve të saj, në dorë të bijve të Asirisë, për të cilët kishte marrë zjarr.</para>
<para style="p"><verse number="10" style="v"/>Ata zbuluan lakuriqësinë e saj, morën bijtë e saj dhe bijat e saj dhe i vranë me shpatë. Asaj i doli nami midis grave dhe zbatuan kundër saj ndëshkimin.</para>
<para style="p"><verse number="11" style="v"/>Motra e saj Oholibaha e pa këtë, por në dashurinë e saj u bë edhe më e korruptuar nga ajo dhe kurvërimet e saj qenë më të këqija nga ato të së motrës.</para>
<para style="p"><verse number="12" style="v"/>U ndez për bijtë e Asirisë, fqinj të saj, qeveritarë dhe princa të veshur në mënyrë të shkëlqyer, kalorës të hipur mbi kuaj, të tërë të rinj tërheqës.</para>
<para style="p"><verse number="13" style="v"/>Unë pashë që ishte molepsur, që të dyja ndiqnin po atë rrugë.</para>
<para style="p"><verse number="14" style="v"/>Por ajo i shtoi kurvërimet e saj; pa burra të pikturuar mbi mur, figura të kaldeasve të pikturuara në të kuq,</para>
<para style="p"><verse number="15" style="v"/>me breza rreth ijëve, me çallma të mëdha në kokë, të gjithë me pamje krerësh, të ngjashëm me bijtë e Babilonisë në Kalde, tokë e tyre e lindjes.</para>
<para style="p"><verse number="16" style="v"/>Sa i pa, ajo u ndez për ta dhe u dërgoi lajmëtarë në Kalde.</para>
<para style="p"><verse number="17" style="v"/>Atëherë bijtë e Babilonisë erdhën tek ajo në shtratin e dashurive dhe e molepsën me kurvërimet e tyre. Ajo u moleps me ta, por pastaj u largua prej tyre.</para>
<para style="p"><verse number="18" style="v"/>Ajo i nxori sheshit kurvërimet e saj dhe nxori sheshit turpin e saj; prandaj unë u largova nga ajo, ashtu siç isha larguar nga e motra.</para>
<para style="p"><verse number="19" style="v"/>Megjithatë ajo i shumoi kurvërimet e saj, duke kujtuar ditët e rinisë së saj, kur ishte kurvëruar në vendin e Egjiptit.</para>
<para style="p"><verse number="20" style="v"/>Mori zjarr për dashnorët e saj, mishi i të cilëve është si mishi i gomarëve dhe rrjedhja e të cilëve është si rrjedhja e kuajve.</para>
<para style="p"><verse number="21" style="v"/>Kështu ti kujtove shthurjen e rinisë sate, kur egjiptasit shtrëngonin gjirin tënd për shkak të gjinjve të tu rinorë.</para>
<para style="p"><verse number="22" style="v"/>Prandaj, Oholibaha, kështu thotë Zoti, Zoti: Ja, unë do të nxis kundër teje dashnorët e tu, prej të cilëve je larguar dhe do t'i sjell kundër teje nga të gjitha anët:</para>
<para style="p"><verse number="23" style="v"/>bijtë e Babilonisë dhe gjithë kaldeasit, ata të Pekodit, Shoas dhe Koas, tërë bijtë e Asirisë bashkë me ta, tërë të rinjtë tërheqës, qeveritarët dhe princat, kapitenët dhe njerëzit e famshëm, të gjithë të hipur mbi kuaj.</para>
<para style="p"><verse number="24" style="v"/>Ata do të vijnë kundër teje me armë, qerre dhe rrota si dhe me një shumicë popujsh; do të vendosin rreth e qark teje mburoja të vogla dhe të mëdha dhe përkrenare. Do t'u jap atyre gjykimin e tyre dhe ata do të gjykojnë sipas ligjeve të tyre.</para>
<para style="p"><verse number="25" style="v"/>Do të drejtoj xhelozinë time kundër teje, dhe ata do të të trajtojnë me tërbim; do të të heqin hundën dhe veshët, dhe mbeturinat e tua do të bien nga shpata; do të marrin bijtë e tu dhe bijat e tua dhe mbeturinat e tua do të gllabërohen nga zjarri.</para>
<para style="p"><verse number="26" style="v"/>Do të të zhveshin nga rrobat e tua dhe do të të marrin xhevahiret e tu të bukur.</para>
<para style="p"><verse number="27" style="v"/>Kështu do të marrin fund shthurja jote dhe kurvërimi yt që nisën në vendin e Egjiptit; nuk do t'i ngresh më sytë drejt tyre dhe nuk do ta kujtosh më Egjiptin".</para>
<para style="p"><verse number="28" style="v"/>Sepse kështu thotë Zoti, Zoti: "Ja, unë po të jap në duart e atyre që ti urren, në duart e atyre prej të cilëve je larguar.</para>
<para style="p"><verse number="29" style="v"/>Do të të trajtojnë me urrejtje, do të të marrin tërë frytin e punës sate dhe do të të lënë lakuriqe dhe nevojtare. Do të dalë në shesh poshtërsia e kurvërimeve të tua, po, shthurja e kurvërimeve të tua.</para>
<para style="p"><verse number="30" style="v"/>Këto gjëra do t'i bëjnë sepse je kurvëruar duke u shkuar pas kombeve, sepse je ndotur me idhujt e tyre.</para>
<para style="p"><verse number="31" style="v"/>Ti ke ecur në rrugën e motrës sate, prandaj do të të vë në dorë po atë kupë".</para>
<para style="p"><verse number="32" style="v"/>Kështu thotë Zoti, Zoti: "Ti do të pish kupën e motrës sate, të thellë dhe të gjerë; do të të përqeshin dhe të të tallin, sepse kupa nxë shumë.</para>
<para style="p"><verse number="33" style="v"/>Do të jesh plot me dehje dhe me dhembje, do të jetë, kupa e dëshpërimit dhe shkretimit, kupa e motrës sate Samaria.</para>
<para style="p"><verse number="34" style="v"/>Ti do ta pish, ti do ta shkullosh, do ta bësh copë e çikë dhe do të çash gjirin tënd; sepse unë fola", thotë Zoti, Zoti.</para>
<para style="p"><verse number="35" style="v"/>Prandaj kështu thotë Zoti, Zoti: "Duke qenë se më ke harruar dhe më ke hedhur prapa krahëve, do të vuash edhe ti dënimin për shthurjen tënde dhe për kurvërimet e tua".</para>
<para style="p"><verse number="36" style="v"/>Pastaj Zoti më tha: "Bir njeriu, nuk do t'i gjykosh ti Oholahën dhe Oholibahën? Shpallu, pra, veprimet e tyre të neveritshme.</para>
<para style="p"><verse number="37" style="v"/>Në fakt kanë kryer shkelje kurore, kanë gjak mbi duart e tyre, kanë kryer shkelje kurore me idhujt e tyre, madje i kanë kaluar nëpër zjarr që të gllabërohen, bijtë e tyre që më kishin lindur.</para>
<para style="p"><verse number="38" style="v"/>Edhe këtë më kanë bërë: po atë ditë kanë ndotur shenjtëroren time dhe kanë përdhosur të shtunat e mia.</para>
<para style="p"><verse number="39" style="v"/>Mbasi ua flijuan bijtë e vet idhujve të tyre, po atë ditë erdhën në shenjtëroren time për ta përdhosur; ja çfarë kanë bërë në mes të tempullit tim.</para>
<para style="p"><verse number="40" style="v"/>Përveç kësaj dërguan të thërrasin njerëz nga vende të largëta, të cilëve u dërguan lajmëtarë; dhe ja, ata erdhën. Për ta u lave, i ngjeve sytë dhe u veshe me rroba të zbukuruara me stoli të shkëlqyera.</para>
<para style="p"><verse number="41" style="v"/>U shtrive mbi një shtrat madhështor para të cilit ishte shtruar një tryezë dhe mbi këtë vure temjanin tim dhe vajin tim.</para>
<para style="p"><verse number="42" style="v"/>Rreth saj ishte zhurma e një morie njerëzish të shkujdesur; së bashku me turmën sollën edhe të dehur nga shkretëtira, që vunë byzylykë në kyçet e dorës dhe kurora të mrekullueshme mbi kokat e tyre.</para>
<para style="p"><verse number="43" style="v"/>Pastaj thashë për atë që kishte një përvojë të madhe në shkeljet e kurorës: "A do të kryejnë tashti kurvërime me të, dhe ajo me ata?".</para>
<para style="p"><verse number="44" style="v"/>Pastaj ata hynë tek ajo siç i hyhet një prostitute; kështu hynë tek Oholaha dhe Oholibaha, gra të shthurura.</para>
<para style="p"><verse number="45" style="v"/>Por njerëz të drejtë do t'i gjykojnë ashtu si gjykohen shkelëset e kurorës, ashtu si gjykohen gratë që derdhin gjak, sepse janë shkelëse të kurorës dhe kanë gjak mbi duart e tyre".</para>
<para style="p"><verse number="46" style="v"/>Prandaj kështu thotë Zoti, Zoti: "Bëj që të dalë kundër tyre një turmë dhe lëri në mëshirë të tmerrit dhe të plaçkitjes.</para>
<para style="p"><verse number="47" style="v"/>Ajo turmë do t'i qëllojë me gurë për vdekje, do t'i bëjë copë-copë me shpatën e saj; do të vrasë bijtë dhe bijat e tyre dhe do t'u vërë flakën shtëpive të tyre.</para>
<para style="p"><verse number="48" style="v"/>Do t'i japë fund shthurjes morale në vend, dhe të gjitha gratë do të mësohen të mos kryejnë më shthurjet tuaja morale.</para>
<para style="p"><verse number="49" style="v"/>Do të bëjnë që të bjerë mbi ju shthurja juaj morale dhe do ta vuani kështu dënimin e mëkateve me gjithë idhujt tuaj. Atëherë do të pranoni që unë jam Zoti, Zoti".</para>
<chapter number="24" style="c"/>
<para style="p"><verse number="1" style="v"/>Fjala e Zotit m'u drejtua vitin e nëntë, muajin e dhjetë, ditën e dhjetë të muajit:</para>
<para style="p"><verse number="2" style="v"/>"Bir njeriu, shkruaje datën e sotme, pikërisht të kësaj dite. Mbreti i Babilonisë ka vendosur të rrethojë Jeruzalemin pikërisht sot.</para>
<para style="p"><verse number="3" style="v"/>Propozoji një shëmbëlltyrë kësaj shtëpie rebele dhe u thuaj atyre: Kështu thotë Zoti, Zoti: Nxirre tenxheren, vëre mbi të dhe mbushe me ujë.</para>
<para style="p"><verse number="4" style="v"/>Fut në të copat e mishit, gjithë copat e mira, kofshën dhe shpatullën; mbushe me kocka të zgjedhura.</para>
<para style="p"><verse number="5" style="v"/>Merr më të mirën e kopesë, pastaj grumbullo nën të dru; vëre të ziejë fort, me qëllim që në të të ziejnë edhe kockat".</para>
<para style="p"><verse number="6" style="v"/>Prandaj, kështu thotë Zoti, Zoti: "Mjerë qyteti gjakatar, tenxheres ku ka papastërti, papastërti që nuk hiqet. Zbraze pjesë pjesë pa hedhur short mbi të.</para>
<para style="p"><verse number="7" style="v"/>Sepse gjaku i tij është në mes të tij; e ka vënë në majë të një shkëmbi, nuk e ka shkapërderdhur për tokë për ta mbuluar me pluhur.</para>
<para style="p"><verse number="8" style="v"/>Për të nxitur tërbimin, për t'u hakmarrë, ka vënë gjakun e tij në majë të një shkëmbi, që të mos mbulohet".</para>
<para style="p"><verse number="9" style="v"/>Prandaj, kështu thotë Zoti, Zoti: "Mjerë qyteti gjakatar! Edhe unë do të ndez një zjarr të madh.</para>
<para style="p"><verse number="10" style="v"/>Mblidh drutë, ndiz zjarrin, piqe mirë mishin, përziej beharnat dhe lëri kockat të digjen.</para>
<para style="p"><verse number="11" style="v"/>Pastaj vëre tenxheren bosh mbi qymyr, që të ngrohet dhe bronzi i saj të skuqet me qëllim që papastërtia e saj të hiqet nga mesi i saj dhe pisllëku i saj të konsumohet.</para>
<para style="p"><verse number="12" style="v"/>Ai më ka lodhur me gënjeshtrat e tij; pisllëku i madh i tij nuk po hiqet; pisllëku i tij do të marrë fund mbi zjarrin.</para>
<para style="p"><verse number="13" style="v"/>Ka shthurje në papastërtinë tënde. Unë, pra, kërkova të të pastroj, por ti nuk je i pastër; nuk do të pastrohesh më nga papastërtia jote, derisa të mos kem shfryrë mbi ty tërbimin tim.</para>
<para style="p"><verse number="14" style="v"/>Unë, Zoti, fola; kjo gjë do të ndodhë, unë do ta kryej; nuk do të prapsem, nuk do të kem mëshirë, nuk do të pendohem. Ti do të gjykohesh sipas sjelljes tënde dhe sipas veprimeve e tua, thotë Zoti, Zoti".</para>
<para style="p"><verse number="15" style="v"/>Fjala e Zotit m'u drejtua, duke thënë:</para>
<para style="p"><verse number="16" style="v"/>"Bir njeriu, ja, unë do të të heq me një goditje të vetme kënaqësinë e syve të tu; por ti mos u trishto, mos vajto dhe mos derdh asnjë lot.</para>
<para style="p"><verse number="17" style="v"/>Vajto në heshtje, mos mbaj zi për të vdekurit, lidhe kokën me çallmë, mbath sandalet, mos e mbulo mjekrën dhe mos ha bukën e njerëzve që mbajnë zi".</para>
<para style="p"><verse number="18" style="v"/>Në mëngjes i fola popullit dhe në mbrëmje më vdiq gruaja; të nesërmen në mëngjes veprova ashtu si më kishin urdhëruar.</para>
<para style="p"><verse number="19" style="v"/>Populli atëherë më pyeti: "A do të na shpjegosh ç'kuptim ka për ne ajo që ti bën?".</para>
<para style="p"><verse number="20" style="v"/>Unë u përgjigja: "Fjala e Zotit m'u drejtua, duke thënë:</para>
<para style="p"><verse number="21" style="v"/>I thuaj shtëpisë së Izraelit: Kështu thotë Zoti, Zoti: Ja, unë do të përdhos shenjtëroren time, krenarinë e forcës suaj, kënaqësinë e syve tuaj, kënaqësinë e shpirtit tuaj; dhe bijtë tuaj dhe bijat tuaja që keni lënë do të rrëzohen nga shpata.</para>
<para style="p"><verse number="22" style="v"/>Dhe ju do të bëni ashtu si bëra unë: nuk do ta mbuloni mjekrën dhe nuk do të hani bukën e njerëzve që mbajnë zi.</para>
<para style="p"><verse number="23" style="v"/>Do të keni mbi kokë çallmat tuaja, sandalet tuaja te këmbët; nuk do të trishtoheni dhe nuk do të qani, por do ta hani veten për paudhësitë tuaja dhe do të vajtoni njëri me tjetrin.</para>
<para style="p"><verse number="24" style="v"/>Kështu Ezekieli do të jetë për ju një shenjë; ju do të veproni për çdo gjë ashtu si veproi ai. Kur do të ndodhin këto gjëra, do të pranoni se unë jam Zoti, Zoti.</para>
<para style="p"><verse number="25" style="v"/>Dhe ti, bir njeriu, ditën që atyre do t'u marr fortesën e tyre, gëzimin e lavdisë së tyre, kënaqësinë e syve të tyre, lakminë e shpirtit të tyre, bijtë e tyre dhe bijat e tyre,</para>
<para style="p"><verse number="26" style="v"/>atë ditë një ikanak do të vijë te ti që të të sjellë lajmin.</para>
<para style="p"><verse number="27" style="v"/>Atë ditë ti do të hapësh gojën me ikanakun; atëherë ti do të flasësh dhe nuk do të jesh më memec, dhe do të jesh një shenjë për ta. Atëherë do të pranojnë se unë jam Zoti".</para>
<chapter number="25" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, kthe fytyrën drejt bijve të Amonit dhe profetizo kundër tyre.</para>
<para style="p"><verse number="3" style="v"/>U thuaj bijve të Amonit: Dëgjoni fjalën e Zotit, të Zotit: Kështu thotë Zoti, Zoti: Duke qenë se ti the: "Ah, Ah", kundër shenjtërores sime kur ajo u përdhos, kundër vendit të Izraelit kur ai u shkretua dhe kundër shtëpisë së Judës kur ajo shkoi në robëri,</para>
<para style="p"><verse number="4" style="v"/>prandaj ja, unë po të jap në dorë të bijve të lindjes, dhe ata do të ngrenë fushimet e tyre në mesin tënd dhe në mesin tënd do të ngrenë vendbanimet e tyre; ata do të hanë frytet e tua dhe do të pijnë qumështin tënd.</para>
<para style="p"><verse number="5" style="v"/>Unë do ta bëj Rabahun një vathë për devetë dhe vendin e bijve të Amonit një vathë për dhëntë; atëherë ti do të pranosh se unë jam Zoti".</para>
<para style="p"><verse number="6" style="v"/>Prandaj kështu thotë Zoti, Zoti: "Duke qenë se ti ke rrahur duart, ke rrahur këmbët dhe je gëzuar në zemër me gjithë përçmimin tënd për vendin e Izraelit;</para>
<para style="p"><verse number="7" style="v"/>prandaj ja, unë po shtrij dorën time kundër teje dhe do të të jap si plaçkë të kombeve, do të të shfaros nga popujt dhe do të të bëj të zhdukesh nga rendi i vendeve; do të të shkatërroj, kështu do të pranosh që unë jam Zoti".</para>
<para style="p"><verse number="8" style="v"/>Kështu thotë Zoti, Zoti: "Duke qenë se Moabi dhe Seiri thonë: "Ja, shtëpia e Judës është si të gjitha kombet e tjera",</para>
<para style="p"><verse number="9" style="v"/>prandaj ja, unë do të hap krahun e Moabit nga ana e qyteteve, nga ana e qyteteve që janë në kufijtë e tij, lulja e vendit, Beth-Jeshimothi, Baalmeoni dhe Kiriathaimi.</para>
<para style="p"><verse number="10" style="v"/>Do ta jap pastaj në zotërim të bijve të lindjes, bashkë me bijtë e Amonit, me qëllim që bijtë e Amonit të mos kujtohen më midis kombeve.</para>
<para style="p"><verse number="11" style="v"/>Kështu do të zbatoj gjykimet e mia mbi Moabin, dhe ata do të pranojnë që unë jam Zoti".</para>
<para style="p"><verse number="12" style="v"/>Kështu thotë Zoti, Zoti: "Për atë që ka bërë Edomi duke marrë hak kundër shtëpisë së Judës, dhe sepse u bë shumë fajtor duke u hakmarrë kundër saj",</para>
<para style="p"><verse number="13" style="v"/>kështu thotë Zoti, Zoti: "Unë do të shtrij dorën time kundër Edomit, do të shfaros njerëz dhe kafshë dhe do ta shkretoj; nga Themani deri në Dedan dhe do të bien nga shpata.</para>
<para style="p"><verse number="14" style="v"/>Do ta kryej hakmarrjen time kundër Edomit me anën e popullit tim të Izraelit, që do të trajtojë Edomin sipas zemërimit tim dhe sipas tërbimit tim; kështu ata do të njohin hakmarrjen time", thotë Zoti, Zoti.</para>
<para style="p"><verse number="15" style="v"/>Kështu thotë Zoti, Zoti: "Duke qenë se filistenjtë kanë qenë hakmarrës dhe kanë kryer hakmarrje me zemër plot përçmim për të shkatërruar, të shtyrë nga një armiqësi e vjetër",</para>
<para style="p"><verse number="16" style="v"/>prandaj kështu thotë Zoti, Zoti: "Ja, unë do ta shtrij dorën time kundër filistenjve, do të shfaros kerethenjtë dhe do të shkatërroj kusurin e bregut të detit.</para>
<para style="p"><verse number="17" style="v"/>Do të kryej kundër tyre një hakmarrje të madhe me ndëshkime të rënda; dhe do të pranojnë që unë jam Zoti, kur do të kryej kundër tyre hakmarrjen time".</para>
<chapter number="26" style="c"/>
<para style="p"><verse number="1" style="v"/>Ndodhi në vitin e njëmbëdhjetë, ditën e parë të muajit, që fjala e Zotit m'u drejtua duke thënë:</para>
<para style="p"><verse number="2" style="v"/>"Bir njeriu, duke qenë se Tiro ka folur kundër Jeruzalemit: "Ah, Ah! Porta e popujve është thyer, ajo është drejtuar nga unë; unë do të mbushem tani që ajo është prishur"".</para>
<para style="p"><verse number="3" style="v"/>Prandaj kështu thotë Zoti, Zoti: Ja, unë jam kundër teje, o Tiro. Do të bëj të ngrihen kundër teje shumë kombe, ashtu si deti bën të ngrihen valët e tij.</para>
<para style="p"><verse number="4" style="v"/>Ata do të shkatërrojnë muret e Tiros dhe do të shembin kullat e tij; do të fshij prej tij edhe pluhurin e tij dhe do ta bëj si një shkëmb të zhveshur.</para>
<para style="p"><verse number="5" style="v"/>Ai do të jetë një vend për të hedhur rrjetat në mes të detit, sepse unë fola", thotë Zoti, Zoti; "do të plaçkitet nga kombet;</para>
<para style="p"><verse number="6" style="v"/>edhe bijat e tij që janë në fshat do të vriten nga shpata; atëherë do të pranojnë që unë jam Zoti".</para>
<para style="p"><verse number="7" style="v"/>Sepse kështu thotë Zoti, Zoti: "Ja, unë sjell nga veriu kundër Tiros Nebukadnetsarin, mbretin e Babilonisë, mbretin e mbretërve, me kuaj, me qerre, me kalorës dhe një shumicë të madhe njerëzish.</para>
<para style="p"><verse number="8" style="v"/>Ai do të vrasë me shpatë bijat e tua që janë në fshat, do të ngrejë kundër teje kulla, do të ndërtojë kundër teje një ledh dhe do të ngrejë kundër teje një çati mburojash.</para>
<para style="p"><verse number="9" style="v"/>Do të drejtojë kundër mureve të tua deshtë e tij dhe do të rrëzojë kullat e tua me kazmat e tij.</para>
<para style="p"><verse number="10" style="v"/>Për shkak të morisë së kuajve të tij do të mbulohesh nga pluhuri i tyre; muret e tua do të dridhen nga zhurma e kalorësve, të rrotave dhe të qerreve, kur të hyjë nëpër portat e tua, ashtu siç hyhet në një qytet nëpër të cilin është hapur një e çarë.</para>
<para style="p"><verse number="11" style="v"/>Me këmbët e kuajve të tij do të shkelë tërë rrugët e tua, do të vrasë popullin tënd me shpatë dhe shtyllat e tua të fuqishme do të rrëzohen.</para>
<para style="p"><verse number="12" style="v"/>Do të grabitin pasuritë e tua, do të plaçkitin mallrat e tua, do të rrëzojnë muret e tua, do të shkatërrojnë shtëpitë e tua të bukura, do të hedhin në mes të ujit gurët e tua, drurin tënd dhe tokën tënde.</para>
<para style="p"><verse number="13" style="v"/>Do të bëj të pushojë zhurma e këngëve të tua dhe zëri i harpave të tua nuk do të dëgjohet më.</para>
<para style="p"><verse number="14" style="v"/>Do të të bëj si një shkëmb të zhveshur; do të jesh një vend për të nderur rrjetat; nuk do të rindërtohesh më, sepse unë, Zoti, fola, thotë Zoti, Zoti".</para>
<para style="p"><verse number="15" style="v"/>Kështu i thotë Zoti, Zoti, Tiros: "Në zhurmën e rënies sate, në rënkimin e të plagosurve për vdekje, në kërdinë që do të bëhet në mes teje, a nuk do të dridhen vallë ishujt?</para>
<para style="p"><verse number="16" style="v"/>Atëherë princat e detit do të zbresin nga fronet e tyre, do të heqin mantelet e tyre dhe do të heqin rrobat e tyre të qëndisura; do të vishen me drithërim, do të ulen për tokë, do të dridhen në çdo çast dhe do të jenë të tronditur thellë për ty.</para>
<para style="p"><verse number="17" style="v"/>Do të ngrenë një vajtim për ty dhe do të thonë: "Si je zhdukur, ti që ishe banuar nga princat e detit, qytet i famshëm, që ishe aq i fuqishëm në det? Ti dhe banorët e tu u kallje tmerrin gjithë atyre që banonin atje.</para>
<para style="p"><verse number="18" style="v"/>Tani ishujt do të dridhen ditën e rënies sate, ishujt e detit do të tmerrohen nga fundi yt"".</para>
<para style="p"><verse number="19" style="v"/>Sepse kështu thotë Zoti, Zoti: "Kur të të bëj një qytet të shkretë si qytetet që nuk kanë banorë dhe kur të bëj të ngjitet humnera mbi ty dhe ujërat e mëdha të të mbulojnë,</para>
<para style="p"><verse number="20" style="v"/>atëherë do të zbresësh me ata që zbresin në gropë, midis popullit të dikurshëm, do të të bëj të rrish në thellësitë e tokës, në vende të shkretuara qysh prej lashtësisë, me ata që zbresin në gropë me qëllim që ti të mos banohesh më, por do të jap shkëlqim mbi tokën e të gjallëve.</para>
<para style="p"><verse number="21" style="v"/>Do të bëj një tmerr dhe nuk do të jesh më; do të të kërkojnë, por nuk do të të gjejnë kurrë më", thotë Zoti, Zoti.</para>
<chapter number="27" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Ti, bir njeriu, ngri për Tiron një vajtim,</para>
<para style="p"><verse number="3" style="v"/>dhe i thuaj Tiros: O ti që je vendosur në hyrje të detit, ti që bën tregti me popujt në shumë ishuj, kështu thotë Zoti, Zoti: O Tiro, ti ke thënë: "Unë jam i një bukurie të përsosur".</para>
<para style="p"><verse number="4" style="v"/>Kufijtë e tu janë në zemër të deteve; ndërtuesit e tu të kanë dhënë një bukuri të përsosur.</para>
<para style="p"><verse number="5" style="v"/>E kanë bërë tërë lëndën e anijeve të tua me qipariset e Senirit, kanë marrë cedra të Libanit për të bërë direkun tënd kryesor;</para>
<para style="p"><verse number="6" style="v"/>dhe i kanë bërë lopatat e tua me lis të Bashanit, e kanë bërë urën tënde me dru pylli të inkustuar me fildish të sjellë nga ishujt e Kitimit.</para>
<para style="p"><verse number="7" style="v"/>Ishte prej liri të hollë të Egjiptit, e punuar me qëndisje, vela që ke shpalosur, që të të shërbente si flamur; ajo që të mbulonte ishte prej hiacinti dhe prej purpure dhe vinte nga ishujt e Elishahut.</para>
<para style="p"><verse number="8" style="v"/>Banorët e Sidonit dhe të Arvadit ishin vozitësit e tu; të urtët e tu, o Tiro, ishin te ti; ata ishin pilotët e tu.</para>
<para style="p"><verse number="9" style="v"/>Te ti ishin pleqtë e Gebalit dhe specialistët e tij për të riparuar tërë të çarat e tua; te ti ishin tërë anijet e detit dhe detarët e tyre për të shkëmbyer mallrat e tua.</para>
<para style="p"><verse number="10" style="v"/>Ata të Persisë, të Ludit dhe të Putit ishin në ushtrinë tënde, si luftëtarë; ata varnin te ti mburojën dhe përkrenaren dhe të jepnin shkëlqim.</para>
<para style="p"><verse number="11" style="v"/>Bijtë e Arvadit dhe ushtria jote ishin përreth mureve të tua dhe njerëz trima qëndronin mbi kullat e tua; ata i varnin mburojat e tyre përreth mureve të tua; ata e bënin kështu të përsosur bukurinë tënde.</para>
<para style="p"><verse number="12" style="v"/>Tarshishi tregtonte me ty për shkak të bollëkut të pasurive të tua; në këmbim të mallrave të tua të jepte argjend, hekur, kallaj dhe plumb.</para>
<para style="p"><verse number="13" style="v"/>Edhe Javani, Tubali dhe Mesheku bënin tregti me ty; në këmbim të mallrave të tua të jepnin njerëzore dhe vegla prej bronzi.</para>
<para style="p"><verse number="14" style="v"/>Ata të shtëpisë së Togarmahut të jepnin në këmbim të mallrave të tua kuaj qeniet për tërheqje, kuaj vrapimi dhe mushka.</para>
<para style="p"><verse number="15" style="v"/>Bijtë e Dedanit bënin tregti me ty; tregtia e shumë ishujve kalonte nga duart e tua; si shpërblim të jepnin dhëmbë fildishi dhe abanoz.</para>
<para style="p"><verse number="16" style="v"/>Siria bënte tregti me ty për shkak të bollëkut të prodhimeve të tua; në këmbim të mallrave të tua të jepnin gurë të çmuar, purpur, stofa të qëndisur, pëlhura hiri të hollë, koral dhe rubin.</para>
<para style="p"><verse number="17" style="v"/>Juda dhe vendi i Izraelit tregtonin me ty; në këmbim të mallrave të tua të jepnin grurë të Minithit, parfume, mjaltë, vaj dhe balsam.</para>
<para style="p"><verse number="18" style="v"/>Damasku bënte tregti me ty për shkak të numrit të madh të prodhimeve të tua dhe për bollëkun e pasurive të tua me verë të Helbonit dhe me lesh të bardhë.</para>
<para style="p"><verse number="19" style="v"/>Vedani dhe Javani sillnin nga Uzahu prodhime në këmbim të mallrave të tua; hekuri i punuar, kasie dhe kallami aromatik ishin ndër mallrat e tua të këmbimit.</para>
<para style="p"><verse number="20" style="v"/>Dedani tregtonte me ty veshje për të kalëruar.</para>
<para style="p"><verse number="21" style="v"/>Arabia dhe tërë princat e Kedarit bënin tregti me ty, duke bërë me ty shkëmbime në qengja, desh dhe cjep.</para>
<para style="p"><verse number="22" style="v"/>Tregtarët e Shebas dhe të Ramahut bënin tregti me ty; në këmbim të mallrave të tua ata të jepnin të gjitha aromat më të mira, lloj-lloj gurësh të çmuar dhe ar.</para>
<para style="p"><verse number="23" style="v"/>Herani, Kanehu, Edeni, tregtarët e Shebas, të Asirisë dhe të Kilmadit bënin tregti me ty.</para>
<para style="p"><verse number="24" style="v"/>Në këmbim të mallrave të tua shkëmbenin me ty sende luksi, mantele të purpurta, stofa të qëndisura, arka rrobash të ndryshme, të lidhura me litarë.</para>
<para style="p"><verse number="25" style="v"/>Anijet e Tarshishit transportonin mallrat e tua. Kështu u mbushe dhe u pasurove me të madhe në zemër të deteve.</para>
<para style="p"><verse number="26" style="v"/>Vozitësit e tu të kanë çuar mbi shumë ujëra, por era e lindjes të ka shkatërruar në zemër të deteve.</para>
<para style="p"><verse number="27" style="v"/>Pasuritë e tua, mallrat e tua, prodhimet e tua, detarët e tu, pilotët e tu, ata që ndreqnin të çarat, trafikantët e mallrave të tua, tërë luftëtarët që janë te ti dhe gjithë ajo mori që është mes teje do të bien në zemër të deteve ditën e shkatërrimit tënd.</para>
<para style="p"><verse number="28" style="v"/>Nga zhurma e britmës së pilotëve të tu fushat e hapura do të dridhen;</para>
<para style="p"><verse number="29" style="v"/>tërë ata që përdorin lopatën, detarët dhe tërë pilotët e detit do të zbresin nga anijet e tyre dhe do të mbeten në breg.</para>
<para style="p"><verse number="30" style="v"/>Do të bëjnë që të dëgjohet zëri i tyre mbi ty; do të klithin me trishtim, do të hedhin pluhur mbi kokën e tyre, do të rrokullisen në pluhur.</para>
<para style="p"><verse number="31" style="v"/>Për shkakun tënd do të rruajnë kokën, do të vishen me thasë dhe do të qajnë për ty me trishtim të shpirtit, me një dhembje të thellë.</para>
<para style="p"><verse number="32" style="v"/>Në ankthin e tyre do të ngrenë për ty një vajtim dhe do të vajtojnë për ty: "Kush është si Tiro, e shkatërruar në mes të detit?".</para>
<para style="p"><verse number="33" style="v"/>Kur mallrat e tua dilnin nga detet, ngopje shumë popuj; me bollëkun e pasurive dhe të mallrave të tua pasuroje mbretërit e tokës.</para>
<para style="p"><verse number="34" style="v"/>Por kur u theve nga detet në thellësinë e ujërave, mallrat e tua dhe tërë moria e njerëzve në mes teje kanë rënë.</para>
<para style="p"><verse number="35" style="v"/>Të gjithë banorët e ishujve janë habitur prej teje; mbretërit e tyre i ka zënë një frikë e madhe, pamja e tyre është e tronditur.</para>
<para style="p"><verse number="36" style="v"/>Tregtarët midis popujve fishkëllejnë mbi ty; je bërë një llahtarë dhe nuk do të ekzistosh më".</para>
<chapter number="28" style="c"/>
<para style="p"><verse number="1" style="v"/>Fjala e Zotit mu drejtua, duke thënë:</para>
<para style="p"><verse number="2" style="v"/>"Bir njeriu, i thuaj princit të Tiros: Kështu thotë Zoti, Zoti: Duke qenë se zemra jote është ngritur dhe ke thënë: "Unë jam një perëndi; unë ulem mbi një fron perëndish në zemrën e deteve", ndërsa je një njeri dhe jo një perëndi, ndonëse e ke bërë zemrën tënde si zemrën e Perëndisë.</para>
<para style="p"><verse number="3" style="v"/>Ja, ti je më i urtë se Danieli, asnjë sekret nuk mbetet i fshehur për ty.</para>
<para style="p"><verse number="4" style="v"/>Me diturinë tënde dhe zgjuarsinë tënde ke grumbulluar pasuri dhe ke mbledhur ar dhe argjend në thesaret e tua;</para>
<para style="p"><verse number="5" style="v"/>me diturinë tënde të madhe, me tregtinë tënde ke rritur pasuritë e tua, dhe për shkak të pasurive të tua zemra jote është ngritur".</para>
<para style="p"><verse number="6" style="v"/>Për këtë arsye kështu thotë Zoti, Zoti: "Me qenë se e ke bërë zemrën tënde si zemrën e Perëndisë,</para>
<para style="p"><verse number="7" style="v"/>prandaj ja, unë do të sjell kundër teje kombet më të tmerrshme; këta do të zhveshin shpatat e tyre kundër shkëlqimit të diturisë sate dhe do të ndotin bukurinë tënde.</para>
<para style="p"><verse number="8" style="v"/>Do të të zbresin në gropë dhe ti do të vdesësh nga vdekja e atyre që janë shpuar në zemër të deteve.</para>
<para style="p"><verse number="9" style="v"/>A do të vazhdosh të thuash: "Unë jam një perëndi", përpara atij që do të të vrasë? Por do të jesh një njeri dhe jo një zot në duart e atij që do të të shpojë.</para>
<para style="p"><verse number="10" style="v"/>Ti do të vdesësh nga vdekja e të parrethprerëve, nga dora e huaj, sepse unë fola", thotë Zoti, Zoti.</para>
<para style="p"><verse number="11" style="v"/>Fjala e Zotit m'u drejtua, duke thënë:</para>
<para style="p"><verse number="12" style="v"/>"Bir njeriu ngri një vajtim për mbretin e Tiros dhe i thuaj: Kështu thotë Zoti, Zoti: Ti ishe vula e përsosmërisë, tërë dituri dhe i përsosur nga bukuria.</para>
<para style="p"><verse number="13" style="v"/>Ishe në Eden, në kopshtin e Perëndisë; ishte mbuluar me llojlloj gurësh të çmuar: rubinë, topaze, diamante, krisolite, onikse, diaspra, safirë, karbonkë, smeralde dhe ar; punimi i dajreve të tua dhe i flauteve të tua u përgatit për ty ditën që ti u krijove.</para>
<para style="p"><verse number="14" style="v"/>Ti ishe një kerubin i vajosur, një mbrojtës. Unë të kisha vënë në malin e shenjtë të Perëndisë dhe ti ecje në mes gurësh zjarri.</para>
<para style="p"><verse number="15" style="v"/>Ti ishe i përsosur në rrugët e tua qysh nga dita që u krijove, derisa nuk u zbulua te ti çoroditja.</para>
<para style="p"><verse number="16" style="v"/>Nga shkaku i bollëkut të tregtisë sate, u mbushe me dhunë dhe mëkatove; prandaj të kam përzënë si një profan nga mali i Perëndisë dhe të kam shkatërruar, o kerubin mbrojtës në mes gurësh zjarri.</para>
<para style="p"><verse number="17" style="v"/>Zemra jote ishte ngritur për bukurinë tënde; ke korruptuar diturinë tënde për shkak të shkëlqimit tënd. Unë po të hedh për tokë, po të vë përpara mbretërve, me qëllim që të të shohin.</para>
<para style="p"><verse number="18" style="v"/>Në morinë e paudhësive të tua, me ligësinë e tregtisë sate ke përdhosur shenjtëroret e tua. Prandaj nxora nga mesi yt një zjarr që të ka gllabëruar, dhe të kam katandisur në hi mbi tokë përpara syve të atyre që të shikonin.</para>
<para style="p"><verse number="19" style="v"/>Tërë ata që të njihnin ndër popujt mbeten të habitur prej teje; je bërë objekt tmerri dhe nuk do të ekzistosh kurrë më".</para>
<para style="p"><verse number="20" style="v"/>Fjala e Zotit m'u drejtua, duke thënë:</para>
<para style="p"><verse number="21" style="v"/>"Bir njeriu, kthe fytyrën drejt Sidonit dhe profetizo kundër tij,</para>
<para style="p"><verse number="22" style="v"/>dhe thuaj: Kështu thotë Zoti, Zoti: Ja, unë jam kundër teje, o Sidon, dhe do të përlëvdohem në mes teje. Do të pranojnë që unë jam Zoti, kur do të zbatoj në mes të tij gjykimet e mia dhe do të shenjtërohem tek ai.</para>
<para style="p"><verse number="23" style="v"/>Do të dërgoj mbi të murtajën dhe gjak në rrugët e tij; në mes të tij do të bien të vrarët nga shpata, dërguar nga çdo anë kundër saj. Atëherë do të pranojnë që unë jam Zoti.</para>
<para style="p"><verse number="24" style="v"/>Dhe nuk do të ketë më për shtëpinë e Izraelit asnjë gjemb apo ferrë midis gjithë fqinjëve të tij që e përçmojnë. Atëherë do të pranojnë që unë jam Zoti, Zoti".</para>
<para style="p"><verse number="25" style="v"/>Kështu thotë Zoti, Zoti: "Kur të kem grumbulluar ata të shtëpisë së Izraelit nga mesi i popujve ndër të cilët janë shpërndarë dhe të shenjtërohem tek ata në sytë e kombeve, ata do të banojnë në vendin e tyre, që i dhashë shërbëtorit Jakob.</para>
<para style="p"><verse number="26" style="v"/>Do të banojnë të sigurt, do të ndërtojnë shtëpi dhe do të mbjellin vreshta; po, do të banojnë të sigurt, kur do të zbatoj gjykimet e mia mbi të gjithë ata që i përçmojnë. Atëherë do të pranojnë që unë jam Zoti, Perëndia i tyre".</para>
<chapter number="29" style="c"/>
<para style="p"><verse number="1" style="v"/>Vitin e dhjetë, në muajin e dhjetë, ditën e dymbëdhjetë të muajit, fjala e Zotit m'u drejtua duke thënë:</para>
<para style="p"><verse number="2" style="v"/>"Bir njeriu, kthe fytyrën tënde kundër Faraonit, mbretit të Egjiptit, dhe profetizo kundër tij dhe kundër tërë Egjiptit.</para>
<para style="p"><verse number="3" style="v"/>Fol dhe thuaj: Kështu thotë Zoti, Zoti: Ja, unë jam kundër teje, o Faraon, mbret i Egjiptit, dragua i madh, që rri në mes të lumenjve të tu dhe që ke thënë: "Lumi im është imi dhe e kam bërë unë vetë".</para>
<para style="p"><verse number="4" style="v"/>Do të vendos grremça në nofullat e tua dhe do të bëj që peshqit e lumenjve të tu të ngjiten në luspat e tua; pastaj do të të bëj të dalësh në mes të lumenjve të tu dhe gjithë peshqit e lumenjve të tua do të ngjiten me luspat e tu.</para>
<para style="p"><verse number="5" style="v"/>Do të të hedh në shkretëtirë, ty dhe tërë peshqit e lumenjve të tu, dhe do të biesh në fushë të hapur, nuk do të të varrosin as nuk do të mbledhin; do të të jap si ushqim kafshëve të tokës dhe shpendëve të qiellit.</para>
<para style="p"><verse number="6" style="v"/>Atëherë tërë banorët e Egjiptit do të pranojnë që unë jam Zoti, sepse kanë qenë për shtëpinë e Izraelit si një mbështetje prej kallami.</para>
<para style="p"><verse number="7" style="v"/>Kur të kanë kapur për dore, je thyer dhe u ke copëtuar atyre gjithë shpatullën; kur u mbështetën te ti, u theve dhe ke bërë të tronditen tërë ijët e tyre".</para>
<para style="p"><verse number="8" style="v"/>Prandaj kështu thotë Zoti, Zoti: "Ja, unë do të sjell mbi ty shpatën dhe do të shkatërroj mes teje njerëz dhe kafshë;</para>
<para style="p"><verse number="9" style="v"/>kështu vendi i Egjiptit do të bëhet një mjerim dhe një shkreti, dhe do të pranojnë që unë jam Zoti, sepse ai ka thënë: "Lumi është imi dhe e kam bërë unë vetë".</para>
<para style="p"><verse number="10" style="v"/>Prandaj ja, unë jam kundër teje dhe lumit tënd; do ta katandis vendin e Egjiptit në një mjerim të plotë dhe në shkreti nga Migdoli deri në Syene, deri në kufijtë me Etiopinë.</para>
<para style="p"><verse number="11" style="v"/>Nuk do të kalojë asnjë këmbë njeriu, as do të kalojë ndonjë këmbë kafshe, dhe nuk do të banohet për dyzet vjet me radhë.</para>
<para style="p"><verse number="12" style="v"/>Do të bëj vendin e Egjiptit një shkreti midis vendeve të shkretuara, dhe qytetet e tij do të jenë një shkreti për dyzet vjet, në mes të qyteteve të shkatërruara; do t'i shpërndaj egjiptasit midis kombeve dhe do t'i hedh nëpër vende të ndryshme".</para>
<para style="p"><verse number="13" style="v"/>Megjithatë kështu thotë Zoti, Zoti. "Në fundin e dyzet vjetëve unë do t'i bashkoj egjiptasit ndër popujt nëpër të cilët ishin shpërndarë.</para>
<para style="p"><verse number="14" style="v"/>Do t'i riçoj egjiptasit në shtëpi nga robëria dhe do t'i bëj që të kthehen në vendin e Pathrosit, në vendlindjen e tyre, dhe atje do të jenë një mbretëri e përulur.</para>
<para style="p"><verse number="15" style="v"/>Do të jetë më e përulura midis mbretërive dhe nuk do të ngrihet më mbi kombet; do të pakësoj numrin e tyre, me qëllim që të mos sundojë më mbi kombet.</para>
<para style="p"><verse number="16" style="v"/>Ai nuk do të jetë më burim besimi për shtëpinë e Izraelit, por do t'u kujtojë fajin kur u drejtoheshin për ndihmë. Atëherë do të pranojnë që unë jam Zoti, Zoti".</para>
<para style="p"><verse number="17" style="v"/>Në vitin e njëzeteshtatë, në muajin e parë, ditën e parë të muajit, ndodhi që fjala e Zotit m'u drejtua, duke thënë:</para>
<para style="p"><verse number="18" style="v"/>"Bir njeriu, Nebukadnetsari, mbreti i Babilonisë, e vuri ushtrinë e tij në një shërbim të rëndë kundër Tiros; çdo kokë është bërë e shogët dhe çdo shpatull e rrjepur; por as ai, as ushtria e tij nuk kanë nxjerrë nga Tiro ndonjë shpërblim për mundin që kanë bërë kundër tij".</para>
<para style="p"><verse number="19" style="v"/>Prandaj kështu thotë Zoti, Zoti: "Ja, unë i jap Nebukadnetsarit, mbretit të Babilonisë, vendin e Egjiptit; ai do të marrë pasuritë e tij; ai do të marrë me vete robër dhe do ta plaçkitë; dhe ky do të jetë shpërblimi për ushtrinë e tij.</para>
<para style="p"><verse number="20" style="v"/>Për mundin që ke bërë kundër tij unë i jap vendin e Egjiptit, sepse kanë punuar për mua", thotë Zoti, Zoti.</para>
<para style="p"><verse number="21" style="v"/>"Atë ditë unë do ta rilind fuqinë e shtëpisë së Izraelit dhe do të hap gojën tënde në mes të tyre. Atëherë ata do të pranojnë që unë jam Zoti".</para>
<chapter number="30" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, profetizo dhe thuaj: Kështu thotë Zoti, Zoti: Vajtoni: "Medet, dita!".</para>
<para style="p"><verse number="3" style="v"/>Sepse dita është afër, është e afërt dita e Zotit; do të jetë një ditë me re, koha e kombeve.</para>
<para style="p"><verse number="4" style="v"/>Shpata do të bjerë mbi Egjipt dhe do të krijojë ankth në Etiopi kur në Egjipt të bien të plagosurit për vdekje, do të shpien larg pasuritë e tij dhe themelet e tij do të përmbysen.</para>
<para style="p"><verse number="5" style="v"/>Etiopia, Puti, Ludi, tërë përzierja e popujve të ndryshëm, Kubi dhe bijtë e vendeve aleate do të rrëzohen bashkë me ta nga shpata".</para>
<para style="p"><verse number="6" style="v"/>Kështu thotë Zoti: "Ata që përkrahin Egjiptin do të rrëzohen, krenaria e pushtetit të tij do të bjerë; nga Migdoli deri në Syene do të bien aty nga shpata", thotë Zoti, Zoti.</para>
<para style="p"><verse number="7" style="v"/>"Do të shkretohen në mes të tokave të shkretuara dhe qytetet e tyre do të jenë në mes të qyteteve të shkatërruara.</para>
<para style="p"><verse number="8" style="v"/>Do të pranojnë që unë jam Zoti, kur do t'i vë zjarrin Egjiptit dhe të gjithë përkrahësit e tij do të shtypen.</para>
<para style="p"><verse number="9" style="v"/>Atë ditë do të nisen në praninë time lajmëtarë mbi anije, që do të trembin Etiopinë e shkujdesur; dhe një ankth i madh do t'i pushtojë ata si në ditën e Egjiptit. Po, ja gjëja është duke ndodhur".</para>
<para style="p"><verse number="10" style="v"/>Kështu thotë Zoti, Zoti: "Do t'i jap fund zhurmës së Egjiptit, me anë të Nebukadnetsarit, mbretit të Babilonisë.</para>
<para style="p"><verse number="11" style="v"/>Ai dhe populli i tij bashkë me të, më të tmerrshmit midis kombeve, do të vijnë për të shkatërruar vendin; do të zhveshin shpatat e tyre kundër Egjiptit dhe do të mbushin vendin me të vrarë.</para>
<para style="p"><verse number="12" style="v"/>Do t'i thaj lumenjtë dhe do t'ia shes vendin njerëzve të këqij; dhe nëpërmjet të të huajve do ta bëj të shkretuar vendin dhe gjithçka ai përmban. Unë, Zoti, fola".</para>
<para style="p"><verse number="13" style="v"/>Kështu thotë Zoti, Zoti: "Do të shkatërroj idhujt dhe do t'i zhduk perënditë e rreme nga Nofi; nuk do të ketë më princ nga vendi i Egjiptit dhe do të kall frikën në vendin e Egjiptit.</para>
<para style="p"><verse number="14" style="v"/>Do të bëj të shkretuar Pathrosin, do t'i vë zjarrin Tsoanit, do të zbatoj gjykimet e mia mbi Noin,</para>
<para style="p"><verse number="15" style="v"/>do ta derdh tërbimin tim mbi Sin, mbi kalanë e Egjiptit dhe do të shfaros turmat e Noit.</para>
<para style="p"><verse number="16" style="v"/>Do t'i vë zjarrin Egjiptit: Sini do të shtrembërohet nga dhimbja, Noi do të shqyhet, Nofi do të jetë në ankth çdo ditë.</para>
<para style="p"><verse number="17" style="v"/>Të rinjtë e Avenit dhe të Pibesethit do të bien nga shpata dhe këto dy qytete do të shkojnë në robëri.</para>
<para style="p"><verse number="18" style="v"/>Në Tahpanhes dita do të erret, kur aty unë do të copëtoj zgjedhat e imponuara nga Egjipti; dhe tek ajo do të mpaket krenaria e forcës së saj. Sa për atë, një re do ta mbulojë dhe bijat e saj do të shkojnë në robëri.</para>
<para style="p"><verse number="19" style="v"/>Kështu do të zbatoj gjykimet e mia mbi Egjiptin. Atëherë do të pranojnë që unë jam Zoti".</para>
<para style="p"><verse number="20" style="v"/>Vitin e njëmbëdhjetë, muajin e parë, ditën e shtatë të muajit, ndodhi që fjala e Zotit m'u drejtua, duke thënë:</para>
<para style="p"><verse number="21" style="v"/>"Bir njeriu, unë theva krahun e Faraonit, mbretit të Egjiptit; dhe ja, nuk u lidh duke vënë ilaçe as u mbështoll me rripa që ta bënin mjaft të fortë për të përdorur shpatën".</para>
<para style="p"><verse number="22" style="v"/>Prandaj kështu thotë Zoti, Zoti: "Ja, unë jam kundër Faraonit, mbretit të Egjiptit, për t'ia copëtuar krahët, si atë të fortin ashtu edhe krahun tashmë të thyer, dhe do ta bëj që t'i bjerë shpata nga dora.</para>
<para style="p"><verse number="23" style="v"/>Do t'i shpërndaj pastaj egjiptasit midis kombeve dhe do t'i përhap në vende të ndryshme.</para>
<para style="p"><verse number="24" style="v"/>Do të forcoj krahët e mbretit të Babilonisë dhe do t'i vë në dorë shpatën time, por do të copëtoj krahët e Faraonit që do të rënkojë para tij, si rënkon një njeri i plagosur për vdekje.</para>
<para style="p"><verse number="25" style="v"/>Kështu do të forcoj krahët e mbretit të Babilonisë, por krahët e Faraonit do të rrëzohen; do të pranojnë që unë jam Zoti, kur ti vë në dorë mbretit të Babilonisë shpatën time, dhe ky do ta shtrijë kundër vendit të Egjiptit.</para>
<para style="p"><verse number="26" style="v"/>Do t'i shpërndaj egjiptasit midis kombeve dhe do t'i përhap në vende të ndryshme. Atëherë do të pranojnë që unë jam Zoti".</para>
<chapter number="31" style="c"/>
<para style="p"><verse number="1" style="v"/>Vitin e njëmbëdhjetë, muajin e tretë, ditën e parë të muajit, ndodhi që fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, i thuaj Faraonit, mbretit të Egjiptit dhe turmës së tij: Kujt i ngjet ti në madhështinë tënde?</para>
<para style="p"><verse number="3" style="v"/>Ja, Asiria jote ishte një cedër Libani, me degë të bukura, me hijen e një pylli, me trung të gjatë dhe me majë që ngrihej midis degëve të dendura.</para>
<para style="p"><verse number="4" style="v"/>Ujërat e bënin të rritej, uji i nëndheshëm e kishte bërë të lartë, me lumenjtë e tij që rridhnin rreth e qark vendit ku ishte mbjellë, ndërsa u dërgonte rrëketë e tij tërë drurëve të fushës.</para>
<para style="p"><verse number="5" style="v"/>Prandaj lartësia e saj ishte ngritur mbi të gjithë drurët e fushës, degët e tij ishin shumuar, ato ishin zgjatur nga bollëku i ujërave gjatë rritjes së tij.</para>
<para style="p"><verse number="6" style="v"/>Tërë zogjtë e qiellit bënin folenë midis degëve të tij, tërë kafshët e fushës pillnin nën degët e tij, dhe të gjitha kombet e mëdhenj rrinin në hijen e tij.</para>
<para style="p"><verse number="7" style="v"/>Ishte i bukur në madhështinë e tij për gjatësinë e degëve të tij, sepse rrënja e tij ndodhej pranë ujërave të bollshme.</para>
<para style="p"><verse number="8" style="v"/>Cedrat nuk ia kalonin në kopshtin e Perëndisë, selvitë nuk arrinin të barazonin degët e tij dhe gështenjat nuk ishin as si degët e tij me gjethe; asnjë dru në kopshtin e Perëndisë nuk ishte i barabartë me të nga bukuria.</para>
<para style="p"><verse number="9" style="v"/>E kisha bërë të bukur në bollëkun e degëve të tij, prandaj e kishin zili të gjithë drurët e Edenit, që ndodheshin në kopshtin e Perëndisë".</para>
<para style="p"><verse number="10" style="v"/>Prandaj, kështu thotë Zoti, Zoti: "Me qenë se është ngritur në lartësi dhe ka vënë majën e tij ndër degë të dendura dhe zemra e tij u bë krenare për shkak të lartësisë së tij,</para>
<para style="p"><verse number="11" style="v"/>do ta jap në dorë të kombit më të fuqishëm, me qëllim që të bëjë me të çfarë i pëlqen; unë e përzura për shkak të ligësisë së tij.</para>
<para style="p"><verse number="12" style="v"/>Të huajt, më të tmerrshmit e kombeve, e prenë dhe e braktisën; degët e tij kanë rënë në male dhe në të gjitha luginat, degët e tij ndodhen të thyera pranë të gjitha rrjedhave ujore të vendit; tërë popujt e dheut kanë zbritur duke u larguar nga hija e tij dhe e kanë braktisur.</para>
<para style="p"><verse number="13" style="v"/>Mbi rrënojat e tij vijnë e qëndrojnë tërë zogjtë e qiellit dhe mbi degët e tij janë të gjitha kafshët e fushës,</para>
<para style="p"><verse number="14" style="v"/>kështu që asnjë dru i mbjellë pranë ujërave të mos krenohet për lartësinë e tij, të mos e nxjerrë më majën e tij midis degëve të dendura dhe që asnjë dru që pi ujë të ngrihet me forcën e tij mbi lartësinë e tij, sepse të gjithë i janë caktuar vdekjes, thellësive të tokës, midis bijve të njerëzve, midis atyre që zbresin në gropë".</para>
<para style="p"><verse number="15" style="v"/>Kështu thotë Zoti, Zoti: "Ditën që zbriti në Sheol e bëra ditë zie; për të e mbulova humnerën, ndala lumenjtë e tij dhe ujërat e mëdha u ndalën; për të mbajti zi Libani dhe për të u thanë gjithë drurët e fushës.</para>
<para style="p"><verse number="16" style="v"/>Me zhurmën e rënies së tij i bëra të dridhen kombet, kur e bëra të zbresë në Sheol bashkë me ata që zbresin në gropë; dhe në thellësitë e tokës u përdëllyen të gjitha drurët e Edenit, më të zgjedhurit dhe më të bukurit e Libanit, të gjithë ata që pinin ujërat.</para>
<para style="p"><verse number="17" style="v"/>Edhe ata zbritën bashkë me të në Sheol në mes të atyre që u vranë nga shpata, po, ata që ishin krahu i tij dhe qëndronin në hijen e tij në mes të kombeve.</para>
<para style="p"><verse number="18" style="v"/>Kujt i ngjan ti, pra, për nga lavdia dhe madhështia midis drurëve të Edenit? Megjithatë u plandose bashkë me drurët e Edenit në thellësitë e tokës; do të qëndrosh në mes të të parrethprerëve, bashkë me ata që janë vrarë nga shpata. Ja ç'do t'i ndodhë Faraonit dhe gjithë turmës së tij", thotë Zoti, Zoti.</para>
<chapter number="32" style="c"/>
<para style="p"><verse number="1" style="v"/>Në vitin e dymbëdhjetë, në muajin e dymbëdhjetë, ditën e parë të muajit, ndodhi që fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, nis një vajtim për Faraonin, mbretin e Egjiptit, dhe i thuaj: Ti i ngjason një luani të vogël midis kombeve; ishe si një dragua në dete dhe hidheshe në lumenjtë e tu, duke i trazuar ujërat me këmbët e tua dhe duke i turbulluar lumenjtë".</para>
<para style="p"><verse number="3" style="v"/>Kështu thotë Zoti, Zoti: "Do të shtrij mbi ty rrjetën time me një kuvend të shumë popujve që do të ngrenë lart me rrjetën time.</para>
<para style="p"><verse number="4" style="v"/>Pastaj do të braktis mbi tokë dhe do të të hedh në fushë të hapur, do të bëj që të ulen mbi ty të gjitha shpendët e qiellit dhe do t'i ngop me ty kafshët e gjithë dheut.</para>
<para style="p"><verse number="5" style="v"/>Do ta hedh mishin tënd mbi male dhe do t'i mbush luginat me togun e skeletit tënd.</para>
<para style="p"><verse number="6" style="v"/>Do t'i jap gjithashtu tokës të pijë nga rrjedha e gjakut tënd, deri te malet, dhe shtretërit e lumenjve do të mbushen me ty.</para>
<para style="p"><verse number="7" style="v"/>Kur të të shuaj, do t'i mbuloj qiejt dhe do t'i errësoj yjet, do ta zë diellin me një re dhe hëna nuk do të japë më dritën e saj.</para>
<para style="p"><verse number="8" style="v"/>Mbi ty do të errësoj të gjithë ndriçuesit e shkëlqyer në qiell dhe do të dërgoj terrin në vendin tënd", thotë Zoti, Zoti.</para>
<para style="p"><verse number="9" style="v"/>"Do të pikëlloj zemrën e shumë popujve, kur të bëj që të vijë shkatërrimi yt midis kombeve, në vende që ti nuk i njeh.</para>
<para style="p"><verse number="10" style="v"/>Do të bëj që shumë popuj të çuditen me ty dhe mbretërit e tyre do t'i pushtojë një tmerr i madh për shkakun tënd, kur të vringëllij shpatën time para tyre; secili prej tyre do të dridhet në çdo çast për jetën e tij, ditën e rënies sate".</para>
<para style="p"><verse number="11" style="v"/>Sepse kështu thotë Zoti, Zoti: "Shpata e mbretit të Babilonisë do të bjerë mbi ty.</para>
<para style="p"><verse number="12" style="v"/>Do të bëj që turma jote të rrëzohet nga shpata e burrave të fuqishëm, që janë më të tmerrshmit ndër kombet; ata do të shkatërrojnë krenarinë e Egjiptit dhe gjithë turmat e tij do të asgjësohen.</para>
<para style="p"><verse number="13" style="v"/>Do të bëj që të ngordhë krejt gjëja e gjallë e tij mbi brigjet e ujërave të mëdha, që nuk do të turbullohen më nga këmba e njeriut, as thundra e kafshëve nuk do t'i turbullojë.</para>
<para style="p"><verse number="14" style="v"/>Atëherë do t'i lë të qetësohen ujërat e tyre dhe do të bëj që lumenjtë e tyre të rrjedhin si vaj", thotë Zoti, Zoti.</para>
<para style="p"><verse number="15" style="v"/>"Kur do ta kem bërë të shkretë vendin e Egjiptit dhe vendi të jetë zhveshur nga çdo gjë që kishte, kur do të kem goditur gjithë banorët e tij, atëherë do të pranojnë se unë jam Zoti.</para>
<para style="p"><verse number="16" style="v"/>Ky është një vajtim që do të ngrenë për të, do ta ngrenë për bijat e kombeve; do ta ngrenë për Egjiptin dhe gjithë turmat e tij", thotë Zoti, Zoti.</para>
<para style="p"><verse number="17" style="v"/>Vitin e dymbëdhjetë, ditën e pesëmbëdhjetë të muajit, ndodhi që fjala e Zotit mu drejtua, duke thënë:</para>
<para style="p"><verse number="18" style="v"/>"Bir njeriu, merrja një vajtimi për turmën e Egjiptit dhe zbrite në thellësinë e tokës, atë dhe bijat e kombeve të famshëm, që bashkë me ata zbresin në gropë.</para>
<para style="p"><verse number="19" style="v"/>Vallë kujt ia kalon nga bukuria? Zbrit dhe zër vend midis atyre që nuk janë rrethprerë.</para>
<para style="p"><verse number="20" style="v"/>Ata do të bien në mes të atyre që janë vrarë nga shpata. Ai i është dorëzuar shpatës; e tërheqin me gjithë turmat e tij.</para>
<para style="p"><verse number="21" style="v"/>Trimat më të fortë, bashkë me ata që e ndihmonin, do t'i flasin në mes të Sheolit: "Kanë zbritur dhe kanë zënë vend bashkë me ata që nuk janë rrethprerë, bashkë me ata që i ka shpuar shpata?".</para>
<para style="p"><verse number="22" style="v"/>Atje është Asiria me gjithë turmën e saj, me varret e saj përreth; janë të gjithë të vrarë, të rënë nga shpata.</para>
<para style="p"><verse number="23" style="v"/>Varret e tyre janë vendosur në thellësinë e gropës dhe turma e saj është rreth varrit të tij; të gjithë janë të vrarë nga shpata, ata që përhapin tmerrin mbi dheun e të gjallëve.</para>
<para style="p"><verse number="24" style="v"/>Atje është Elami me gjithë turmën e tij rreth varrit të tij; janë të gjithë të vrarë, të rrëzuar nga shpata, që kanë zbritur pa u rrethprerë në thellësi të tokës, ata që përhapnin tmerr mbi dheun e të gjallëve; tani ata mbajnë turpin e tyre me ata që zbresin në gropë.</para>
<para style="p"><verse number="25" style="v"/>Kanë vënë shtratin e tij në mes të të vrarëve me gjithë turmën e tij, me varret e tyre rreth tij; të gjithë nuk janë rrethprerë, janë shpuar nga shpata, sepse kishin përhapur tmerrin mbi dheun e të gjallëve; por tani e mbajnë turpin e tyre me ata që zbresin në gropë; janë vendosur në mes të të vrarëve.</para>
<para style="p"><verse number="26" style="v"/>Atje është Mesheku, Tubali, dhe tërë turma e tyre, me varret e tyre rreth tij; të gjithë nuk janë rrethprerë, janë shpuar nga shpata, sepse përhapin tmerrin mbi dheun e të gjallëve.</para>
<para style="p"><verse number="27" style="v"/>Nuk rrinë me heronjtë e rënë të atyre që nuk janë rrethprerë, që kanë zbritur në Sheol me armët e tyre të luftës dhe që shpatat e tyre janë vënë nën kokat e tyre; por ndëshkimi i paudhësive të tyre do t'u ngjitet kockave të tyre, megjithëse tmerri i këtyre trimave ishte i madh mbi dheun e të gjallëve.</para>
<para style="p"><verse number="28" style="v"/>Po, ti do të copëtohesh në mes të atyre që nuk janë rrethprerë dhe do të qëndrosh bashkë me ata që janë shpuar nga shpata.</para>
<para style="p"><verse number="29" style="v"/>Atje është Edomi, me të gjithë mbretërit e tij dhe me të tërë princat e tij, të cilët, me gjithë trimërinë e tyre, janë vendosur bashkë me ata që janë shpuar nga shpata. Edhe këta rrinë bashkë me ata që nuk janë rrethprerë dhe me ata që zbresin në gropë.</para>
<para style="p"><verse number="30" style="v"/>Atje janë tërë princat e veriut dhe tërë sidonasit që kanë zbritur bashkë me ata që janë shpuar të hutuar për shkak të tmerrit që u kallnin me fuqitë e tyre. Qëndrojnë të parrethprerë bashkë me ata që janë shpuar nga shpata dhe mbajnë turpin e tyre bashkë me ata që zbresin në gropë.</para>
<para style="p"><verse number="31" style="v"/>Faraoni do t'i shohë dhe do të ngushëllohet për të gjithë turmën e tij; Faraoni dhe tërë ushtria e tij do të shpohen nga shpata", thotë Zoti, Zoti.</para>
<para style="p"><verse number="32" style="v"/>"Ndonëse e lashë të përhapë tmerrin e tij mbi dheun e të gjallëve, Faraoni me gjithë turmën e tij, do të vihet të qëndrojë në mes të atyre që nuk janë rrethprerë, me ata që janë shpuar nga shpata", thotë Zoti, Zoti.</para>
<chapter number="33" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, folu bijve të popullit tënd dhe u thuaj atyre: Kur të sjell shpatën kundër një vendi dhe populli i atij vendi merr një burrë nga kufijtë e tij dhe e vë si sogjetar,</para>
<para style="p"><verse number="3" style="v"/>në rast se e sheh shpatën që vjen kundër vendit, dhe i bie borisë dhe lajmëron popullin,</para>
<para style="p"><verse number="4" style="v"/>kushdo që dëgjon borinë, por nuk i vë veshin paralajmërimit, në rast se shpata vjen dhe e merr me vete, gjaku i tij do të bjerë mbi kokën e vet.</para>
<para style="p"><verse number="5" style="v"/>Ai ka dëgjuar zërin e borisë, por nuk i ka vënë veshin paralajmërimit, gjakun e tij do ta ketë mbi vete. Por ai që ka marrë parasysh paralajmërimin, do të shpëtojë jetën e tij.</para>
<para style="p"><verse number="6" style="v"/>Por në rast se sogjetari sheh shpatën që po vjen dhe nuk i bie borisë për të paralajmëruar popullin, dhe shpata vjen dhe merr me vete ndonjë prej tyre, ky do të çohet tutje për shkak të paudhësisë së tij, por për gjakun e tij do t'i kërkoj llogari sogjetarit.</para>
<para style="p"><verse number="7" style="v"/>Kështu, o bir njeriu, të kam vendosur si roje për shtëpinë e Izraelit; prandaj dëgjo fjalën e gojës sime dhe i lajmëro nga ana ime.</para>
<para style="p"><verse number="8" style="v"/>Kur i them të pabesit: "I pabesë, ti do të vdesësh me siguri", dhe ti nuk flet për të paralajmëruar të pabesin që të largohet nga rruga e tij, ai i pabesë do të vdesë për shkak të paudhësisë së tij, por për gjakun e tij do t'i kërkojë llogari dorës sate.</para>
<para style="p"><verse number="9" style="v"/>Por në rast se ti e paralajmëron të pabesin që të largohet nga rruga e tij dhe ai nuk largohet prej saj, ai do të vdesë për shkak të paudhësisë së tij, por ti do ta shpëtosh shpirtin tënd.</para>
<para style="p"><verse number="10" style="v"/>Tani, bir njeriu, i thuaj shtëpisë së Izraelit: Ju thoni kështu: "Në rast se shkeljet tona dhe mëkatet tona janë mbi ne dhe për shkak të tyre vuajmë, si do të mund të jetojmë?".</para>
<para style="p"><verse number="11" style="v"/>U thuaj atyre: Ashtu siç është e vërtetë që unë rroj", thotë Zoti, Zoti, "unë nuk kënaqem me vdekjen e të pabesit, por që i pabesi të ndryshojë rrugën e tij dhe të jetojë; kthehuni, kthehuni nga rrugët tuaja të këqija. Pse vallë duhet të vdisni, o shtëpi e Izraelit?</para>
<para style="p"><verse number="12" style="v"/>Prandaj ti, bir njeriu, u thuaj bijve të popullit tënd: Drejtësia e të drejtit nuk do ta shpëtojë atë ditën e mëkatit të tij; po kështu pabesia e të pabesit nuk do ta rrëzojë ditën kur ai të largohet nga pabesia e tij, dhe i drejti nuk do të mund të jetojë për shkak të drejtësisë së tij ditën që do të kryejë mëkate.</para>
<para style="p"><verse number="13" style="v"/>Kur i them të drejtit që ke për të jetuar me siguri, në rast se ka besim në drejtësinë e vet dhe kryen paudhësinë, tërë veprimet e tij të drejta nuk do të kujtohen më, por ai do të vdesë për shkak të paudhësisë që ka kryer.</para>
<para style="p"><verse number="14" style="v"/>Përkundrazi, kur i them të pabesit: "Ti me siguri do të vdesësh", në rast se ai largohet nga mëkati i tij dhe kryen atë që është e ndershme dhe e drejtë,</para>
<para style="p"><verse number="15" style="v"/>në rast se i pabesi kthen pengun, kthen atë që ka vjedhur dhe ecën sipas statuteve të jetës, pa kryer paudhësi, ai me siguri ka për të jetuar, nuk ka për të vdekur.</para>
<para style="p"><verse number="16" style="v"/>Asnjë nga mëkatet e kryera prej tij nuk do të kujtohet kundër tij; ai ka bërë atë që është e ndershme dhe e drejtë dhe me siguri ka për të jetuar.</para>
<para style="p"><verse number="17" style="v"/>Por bijtë e popullit tënd thonë: "Rruga e Zotit nuk është e drejtë", ndërsa është rruga e tyre që nuk është e drejtë.</para>
<para style="p"><verse number="18" style="v"/>Kur i drejti largohet nga drejtësia e tij dhe kryen paudhësi, për këtë ai do të vdesë.</para>
<para style="p"><verse number="19" style="v"/>Përkundrazi kur i pabesi largohet nga pabesia e tij dhe kryen atë që është e ndershme dhe e drejtë, ai do të jetojë.</para>
<para style="p"><verse number="20" style="v"/>Megjithatë ju thoni: "Rruga e Zotit nuk është e drejtë". Unë do ta gjykoj secilin prej jush sipas rrugëve që ndjek, o shtëpi e Izraelit".</para>
<para style="p"><verse number="21" style="v"/>Vitin e dymbëdhjetë të robërisë sonë, muajin e dhjetë, ditën e pestë të muajit, ndodhi që arriti tek unë një i ikur nga Jeruzalemi dhe më tha: "Qyteti është pushtuar".</para>
<para style="p"><verse number="22" style="v"/>Një mbrëmje para se të vinte ikanaku, dora e Zotit u vu mbi mua dhe më kishte hapur gojën kështu, kur në mëngjes ai arriti tek unë, goja ime mbeti e hapur dhe nuk qeshë më memec.</para>
<para style="p"><verse number="23" style="v"/>Fjala e Zotit m'u drejtua pastaj, duke thënë:</para>
<para style="p"><verse number="24" style="v"/>"Bir njeriu, banorët e këtyre rrënojave në vendin e Izraelit thonë: "Abrahami ishte vetëm dhe pati zotërimin e vendit, por ne jemi shumë dhe zotërimi i vendit na jepet neve".</para>
<para style="p"><verse number="25" style="v"/>Prandaj u thuaj atyre: Kështu thotë Zoti, Zoti: Ju hani mishin me gjakun, ngrini sytë nga idhujt tuaj, derdhni gjak dhe dëshironi të zotëroni vendin.</para>
<para style="p"><verse number="26" style="v"/>Ju mbështeteni te shpata juaj, kryeni gjëra të neveritshme, secili ndot gruan e fqinjit të tij dhe dëshironi të zotëroni vendin.</para>
<para style="p"><verse number="27" style="v"/>U thuaj kështu atyre: Kështu thotë Zoti, Zoti: Ashtu siç është e vërtetë që unë rroj, ata që banojnë midis atyre rrënojave do të vriten nga shpata, ata që janë në fushë të hapur do t'ua jap për të ngrënë kafshëve dhe ata që janë në fortesa dhe në shpella do të vdesin nga murtaja.</para>
<para style="p"><verse number="28" style="v"/>Do ta katandis vendin në një mjerim dhe në shkreti, kryelartësia e forcës së tij do të ligështohet dhe kështu malet e Izraelit do të jenë aq të shkretuar sa që askush nuk do të kalojë më andej.</para>
<para style="p"><verse number="29" style="v"/>Do të pranojnë që unë jam Zoti, kur ta kem katandisur vendin në mjerim dhe në shkreti për shkak të të gjitha gjërave të neveritshme që kanë kryer.</para>
<para style="p"><verse number="30" style="v"/>Sa për ty, bir njeriu, bijtë e popullit tënd flasin për ty pranë mureve dhe te pragu i shtëpive të tyre, i flasin njëri-tjetrit, duke i thënë secili vëllait të tij: "Eja të dëgjosh cila është fjala që vjen nga Zoti".</para>
<para style="p"><verse number="31" style="v"/>Kështu vijnë te ti ashtu si bën njerëzia, ulen para teje ashtu si bën populli im dhe dëgjojnë fjalët e tua, por nuk i vënë në praktikë; me gojën e tyre, pra, tregojnë dashuri të madhe, por zemra e tyre shkon pas fitimit të tyre të padrejtë.</para>
<para style="p"><verse number="32" style="v"/>Ja, ti je për ta si një këngë dashurie e dikujt që ka një zë të bukur dhe di t'i bjerë mirë një vegle; ata dëgjojnë fjalët e tua, por nuk i vënë në praktikë.</para>
<para style="p"><verse number="33" style="v"/>Dhe ja kur të ndodhë ajo gjë (dhe ja që po ndodh) do të pranojnë që në mes tyre ka pasur një profet".</para>
<chapter number="34" style="c"/>
<para style="p"><verse number="1" style="v"/>Fjala e Zotit m'u drejtua përsëri, duke thënë:</para>
<para style="p"><verse number="2" style="v"/>"Bir njeriu, profetizo kundër barinjve të Izraelit; profetizo dhe u thuaj atyre barinjve: Kështu thotë Zoti, Zoti: Mjerë barinjtë e Izraelit që kullotin veten e tyre! A nuk duhet përkundrazi të kullosin kopenë?</para>
<para style="p"><verse number="3" style="v"/>Ju hani yndyrën, visheni me leshin, vritni delet e majme, por nuk e kullotni kopenë.</para>
<para style="p"><verse number="4" style="v"/>Nuk i keni forcuar delet e dobëta, nuk jeni kujdesur për të sëmurën, nuk keni fashuar atë të plagosurën, nuk e keni rikthyer në shtëpi të hutuarën dhe nuk e keni kërkuar të humburën, por keni sunduar mbi to me forcë dhe ashpërsi.</para>
<para style="p"><verse number="5" style="v"/>Kështu ato, për mungesë bariu, janë shpërndarë, janë bërë pre e të gjitha bishave të fushës dhe kanë humbur.</para>
<para style="p"><verse number="6" style="v"/>Delet e mia po enden nëpër tërë malet dhe mbi çdo kodrinë të lartë; po, delet e mija janë përhapur mbi gjithë faqen e vendit dhe askush nuk ka shkuar t'i kërkojë ato as nuk tregoi kujdes".</para>
<para style="p"><verse number="7" style="v"/>Prandaj, o barinj, dëgjoni fjalën e Zotit:</para>
<para style="p"><verse number="8" style="v"/>Ashtu siç është e vërtetë që unë rroj", thotë Zoti, Zoti, "duke qenë se delet e mija janë bërë një pre, delet e mia i hanë të gjitha bishat e fushave për mungesë të një bariu dhe sepse barinjtë e mi nuk kanë vajtur ti kërkojnë delet e mia, por barinjtë kanë kullotur për veten e tyre dhe nuk kanë kullotur delet e mia".</para>
<para style="p"><verse number="9" style="v"/>Prandaj, o barinj, dëgjoni fjalën e Zotit:</para>
<para style="p"><verse number="10" style="v"/>Kështu thotë Zoti, Zoti: "Ja, unë jam kundër barinjve; do t'u kërkoj llogari për delet e mia dhe nuk do t'i lë t'i kullotin delet. Barinjtë nuk do të kullotin më veten e tyre, sepse do t'u heq nga goja e tyre delet e mia dhe nuk do të jenë më ushqimi i tyre.</para>
<para style="p"><verse number="11" style="v"/>Sepse kështu thotë Zoti, Zoti: "Ja, unë vetë do të shkoj të kërkoj delet e mia dhe do të kujdesem.</para>
<para style="p"><verse number="12" style="v"/>Ashtu si bariu kujdeset për kopenë e tij kur ndodhet në mes të deleve të tij, të shpërndara, kështu unë do të kujdesem për delet e mia dhe do t'i heq nga të gjitha vendet ku janë shpërndarë në një ditë me re dhe errësirë të dendur.</para>
<para style="p"><verse number="13" style="v"/>Do t'i nxjerr nga popujt dhe do t'i mbledh nga vende të ndryshme; do t'i çoj përsëri në tokën e tyre dhe do t'i kullot në malet e Izraelit, gjatë rrjedhave ujore dhe në tërë vendet e banuara të vendit.</para>
<para style="p"><verse number="14" style="v"/>Do t'i kullot në kullota të mira dhe vatha e tyre do të jetë në malet e larta të Izraelit; atje do të pushojnë në një vathë dhe do të kullotin në kullota të pasura në malet e Izraelit.</para>
<para style="p"><verse number="15" style="v"/>"Unë vetë do t'i kullot delet e mia dhe do t'i bëj të pushojnë", thotë Zoti, Zoti.</para>
<para style="p"><verse number="16" style="v"/>"Unë do të kërkoj të humburën, do ta kthej të hutuarën, do t'i lidh plagën, do ta forcoj të sëmurën, por do të shkatërroj të majmen dhe të fortën; do t'i kullot me drejtësi.</para>
<para style="p"><verse number="17" style="v"/>Sa për ju, o delet e mia", kështu thotë Zoti, Zoti, "ja, unë do të gjykoj midis delesh e delesh, midis deshve dhe cjepve.</para>
<para style="p"><verse number="18" style="v"/>Ju duket gjë e vogël të kullotësh në një kullotë të mirë dhe pastaj të shkelësh me këmbë atë që mbetet nga kullota juaj, ose të pish ujëra të pastra dhe pastaj të turbullosh me këmbë atë që mbetet?</para>
<para style="p"><verse number="19" style="v"/>Kështu delet e mia duhet të hanë atë që kanë shkelur këmbët tuaja dhe duhet të pijnë atë që kanë turbulluar këmbët tuaja".</para>
<para style="p"><verse number="20" style="v"/>Prandaj kështu u thotë atyre Zoti, Zoti: "Ja, unë vetë do të gjykoj midis deles së dhjamur dhe deles së dobët.</para>
<para style="p"><verse number="21" style="v"/>Duke qenë se ju keni shtyrë me ijë dhe me shpatull dhe u keni rënë me brirë të gjitha deleve të dobëta derisa i shpërndatë rreth e rrotull,</para>
<para style="p"><verse number="22" style="v"/>unë do t'i shpëtoj delet e mia dhe nuk do të bëhen më pre, dhe do të gjykoj midis dele e dele.</para>
<para style="p"><verse number="23" style="v"/>Do të vendos mbi to një bari të vetëm që do t'i kullosë, shërbëtorin tim David. Ai do t'i kullosë dhe ka për të qenë bariu i tyre.</para>
<para style="p"><verse number="24" style="v"/>Dhe unë, Zoti, do të jem Perëndia i tyre dhe shërbëtori im Davidi do të jetë princ në mes tyre. Unë, Zoti, fola.</para>
<para style="p"><verse number="25" style="v"/>Do të vendos me to një besëlidhje paqeje dhe do të zhduk nga vendi kafshët e liga, kështu ato do të mund të rrinë të sigurta në shkretëtirë dhe të flenë nëpër pyje.</para>
<para style="p"><verse number="26" style="v"/>Dhe do t'ua bëj të bekuara vendet rreth kodrës sime; do të bëj të bjerë shiu në kohën e duhur, dhe do të jenë shira bekimi.</para>
<para style="p"><verse number="27" style="v"/>Druri i fushës do të japë frytin e tij dhe toka do të japë prodhimet e saj. Ato do të jenë të sigurta në tokën e tyre dhe do të pranojnë që unë jam Zoti, kur do të këpus shufrat e zgjedhës së tyre dhe do t'i çliroj nga dora e atyre që i mbanin në skllavëri.</para>
<para style="p"><verse number="28" style="v"/>Dhe nuk do të jenë më pre e kombeve as do t'i hanë më bishat e fushës, por do të qëndrojnë të sigurta dhe askush nuk ka për t'i trembur.</para>
<para style="p"><verse number="29" style="v"/>Do ta bëj që të mbijë për ta një kopsht me famë të madhe; nuk do të konsumohen më nga uria në vend dhe nuk do të mbajnë më turpin e kombeve.</para>
<para style="p"><verse number="30" style="v"/>Kështu ata do të pranojnë që unë, Zoti, Perëndia i tyre, jam me ta, dhe që ata, shtëpia e Izraelit, janë populli im", thotë Zoti, Zoti.</para>
<para style="p"><verse number="31" style="v"/>"Ju jeni delet e mia, delet e kullotës sime; jeni njerëz dhe unë jam Perëndia juaj", thotë Zoti.</para>
<chapter number="35" style="c"/>
<para style="p"><verse number="1" style="v"/>Fjala e Zotit m'u drejtua përsëri, duke thënë:</para>
<para style="p"><verse number="2" style="v"/>"Bir njeriu, kthe fytyrën tënde nga mali Seir dhe profetizo kundër tij,</para>
<para style="p"><verse number="3" style="v"/>dhe i thuaj: Kështu thotë Zoti, Zoti: Ja, unë jam kundër teje, o mal i Seirit. Do ta shtrij dorën time kundër teje dhe do të të kthej në një mjerim dhe në një shkreti.</para>
<para style="p"><verse number="4" style="v"/>Do t'i kthej qytetet e tua në gërmadha dhe ti do të bëhesh një shkreti. Atëherë do të pranosh që unë jam Zoti.</para>
<para style="p"><verse number="5" style="v"/>Sepse ti ke patur një armiqësi të vjetër dhe i ke dorëzuar bijtë e Izraelit në mëshirë të shpatës në kohën e fatkeqësisë së tyre, kur paudhësia e tyre kishte arritur kulmin.</para>
<para style="p"><verse number="6" style="v"/>Ashtu siç është e vërtetë që unë rroj", thotë Zoti, Zoti, "të ruaj për gjak dhe gjaku do të të ndjekë; duke qenë se nuk e ke urryer gjakun, gjaku do të të ndjekë.</para>
<para style="p"><verse number="7" style="v"/>Kështu do ta katandis malin Seir në një mjerim dhe në një shkreti dhe do të shfaros ata që shkojnë dhe që vijnë.</para>
<para style="p"><verse number="8" style="v"/>Do t'i mbush malet e tij me të vrarët e tij; në të gjitha kodrat e tua, në luginat e tua dhe në të gjitha përroskat e tua do të bien të vrarët nga shpata.</para>
<para style="p"><verse number="9" style="v"/>Do të të katandis në një shkreti përjetë dhe qytetet e tua nuk do të banohen më; atëherë do të pranoni që unë jam Zoti.</para>
<para style="p"><verse number="10" style="v"/>Sepse ke thënë: "Këta dy kombe dhe këto dy vende do të jenë të mitë; ne do t'i zotërojmë", megjithëse aty ishte Zoti,</para>
<para style="p"><verse number="11" style="v"/>ashtu siç është e vërtetë që unë rroj", thotë Zoti, Zoti, "unë do të veproj me po atë zemërimin tënd dhe me xhelozinë që ke treguar në urrejtjen tënde kundër tyre dhe do të bëhem i njohur në mes tyre kur të të gjykoj.</para>
<para style="p"><verse number="12" style="v"/>Ti atëherë do të pranosh që unë, Zoti, kam dëgjuar të gjitha fyerjet që ke shqiptuar kundër maleve të Izraelit, duke thënë: "Janë të shkretuar; na janë dhënë neve për t'i gllabëruar".</para>
<para style="p"><verse number="13" style="v"/>Me gojën tuaj jeni mburrur kundër meje dhe i keni shumuar fjalët tuaja kundër meje, kam dëgjuar çdo gjë".</para>
<para style="p"><verse number="14" style="v"/>Kështu thotë Zoti, Zoti: "Kur gjithë toka do të gëzohet, unë do të të katandis në shkreti.</para>
<para style="p"><verse number="15" style="v"/>Me qenë se u gëzove që trashëgimia e shtëpisë së Izraelit ishte katandisur në shkreti, unë do të veproj kështu me ty: do të bëhesh i shkretë, o mal i Seirit, madje edhe tërë Edomi. Atëherë do të pranojnë që unë jam Zoti".</para>
<chapter number="36" style="c"/>
<para style="p"><verse number="1" style="v"/>"Ti bir njeriu, profetizo u maleve të Izraelit dhe u thuaj: O male të Izraelit, dëgjoni fjalët e Zotit.</para>
<para style="p"><verse number="2" style="v"/>Kështu thotë Zoti, Zoti: Duke qenë se armiku ka thënë për ju: "Ah, ah! Kodrat e përjetshme janë bërë prona jonë", profetizo dhe thuaj:</para>
<para style="p"><verse number="3" style="v"/>Kështu thotë Zoti, Zoti: Po, duke qenë se kanë dashur t'ju shkretojnë dhe t'ju gllabërojnë nga çdo anë që të bëheni një zotërim i mbetjes së kombeve dhe duke qenë se keni qenë objekt i bisedave të gjuhëve të këqija dhe i shpifjeve të njerëzisë",</para>
<para style="p"><verse number="4" style="v"/>prandaj, o male të Izraelit, dëgjoni fjalën e Zotit, të Zotit. Kështu thotë Zoti, Zoti, maleve dhe qafave, përroskave dhe luginave, vendeve të shkatërruara dhe të shkretuara dhe qyteteve të braktisura që janë bërë pre dhe objekt përçmimi nga kombet që ndodhen rreth e qark.</para>
<para style="p"><verse number="5" style="v"/>Prandaj kështu thotë Zoti, Zoti: "Po, në zjarrin e xhelozisë sime unë flas kundër kusurit të kombeve dhe kundër tërë Edomit që e kanë shtënë në dorë vendim tim me gjithë gëzimin e zemrës dhe përçmimin e shpirtit, për ta përzënë si një pre.</para>
<para style="p"><verse number="6" style="v"/>Prandaj profetizoji tokës së Izraelit, u thuaj maleve dhe kodrave, përroskave dhe luginave: Kështu thotë Zoti, Zoti: Ja, unë fola në xhelozinë time dhe në tërbimin tim, sepse ju keni sjellë turpin e kombeve".</para>
<para style="p"><verse number="7" style="v"/>Prandaj kështu thotë Zoti, Zoti: "Unë ngrita dorën për betim; kombet që më rrethojnë do të sjellin edhe ata turpin e tyre.</para>
<para style="p"><verse number="8" style="v"/>Por ju, o male të Izraelit, do të keni degët tuaja dhe do të mbani frytet tuaja për popullin tim të Izraelit; po, ai është duke u kthyer.</para>
<para style="p"><verse number="9" style="v"/>Sepse ja, unë jam për ju, do të kthehem nga ju dhe ju do të punoheni dhe do të mbilleni.</para>
<para style="p"><verse number="10" style="v"/>Do t'i shumoj mbi ju njerëzit, tërë shtëpinë e Izraelit; qytetet do të banohen dhe gërmadhat do të rindërtohen.</para>
<para style="p"><verse number="11" style="v"/>Do të shumoj mbi ju njerëzit dhe kafshët; do të shumohen dhe do të jenë pjellorë. Do të bëj që të banoheni si në kohërat e kaluara, dhe do t'ju bëj më tepër të mira se sa në fillimet tuaja; atëherë do të pranoni që unë jam Zoti.</para>
<para style="p"><verse number="12" style="v"/>Po, do të bëj të ecin mbi ju njerëz, popullin tim të Izraelit; ata do t'ju zotërojnë dhe ju do të jeni trashëgimia e tyre dhe nuk do t'u hiqni më bijtë e tyre".</para>
<para style="p"><verse number="13" style="v"/>Kështu thotë Zoti, Zoti: "Duke qenë se ju thonë: "Je një vend që ka gëlltitur njerëz dhe që ke privuar kombin tënd nga bijtë",</para>
<para style="p"><verse number="14" style="v"/>prandaj nuk do të gëlltitësh më njerëz dhe nuk do ta privosh kombin tënd nga bijtë", thotë Zoti, Zoti.</para>
<para style="p"><verse number="15" style="v"/>"Do ta bëj që të mos dëgjosh më talljet e kombeve dhe ti nuk do të mbash më turpin e popujve dhe nuk do ta bësh kombin tënd të rrëzohet", thotë Zoti, Zoti.</para>
<para style="p"><verse number="16" style="v"/>Fjala e Zotit m'u drejtua përsëri, duke thënë:</para>
<para style="p"><verse number="17" style="v"/>"Bir njeriu, kur ata të shtëpisë së Izraelit banonin në vendin e tyre, e ndotnin me sjelljen e tyre dhe me veprimet e tyre; sjellja e tyre para meje ishte si papastërtia e gruas gjatë ciklit të saj mujor.</para>
<para style="p"><verse number="18" style="v"/>Prandaj hodha mbi ta zemërimin tim për gjakun që kishin derdhur mbi vendin dhe për idhujt me të cilët e kishin ndotur.</para>
<para style="p"><verse number="19" style="v"/>Kështu i shpërndava ndër kombet dhe shkuan në të gjitha drejtimet nëpër tërë vendet; i gjykova sipas sjelljes së tyre dhe veprimeve të tyre.</para>
<para style="p"><verse number="20" style="v"/>Me të arritur te kombet ku kishin shkuar, e përdhosën emrin tim të shenjtë, sepse për ata thuhej: "Këta janë populli i Zotit, por megjithatë u është dashur të dalin nga vendi i tij".</para>
<para style="p"><verse number="21" style="v"/>Kështu pata kujdes për emrin tim të shenjtë që shtëpia e Izraelit kishte përdhosur midis kombeve ku kishte shkuar.</para>
<para style="p"><verse number="22" style="v"/>Prandaj i thuaj shtëpisë së Izraelit: Kështu thotë Zoti, Zoti: Unë veproj kështu jo për shkakun tuaj, o shtëpi e Izraelit, por për hir të emrit tim të shenjtë që ju keni përdhosur midis kombeve ku keni shkuar.</para>
<para style="p"><verse number="23" style="v"/>Unë do ta shenjtëroj emrin tim të madh, të përdhosur midis kombeve, që ju e keni përdhosur në mes të tyre. Kombet do të pranojnë që unë jam Zoti", thotë Zoti, Zoti, "kur të shenjtërohem tek ju, para syve të tyre.</para>
<para style="p"><verse number="24" style="v"/>Do t'ju marr nga kombet, do t'ju grumbulloj nga tërë vendet dhe do t'ju çoj përsëri në vendin tuaj.</para>
<para style="p"><verse number="25" style="v"/>Do të lëshoj pastaj ujë të pastër mbi ju dhe do të jeni të pastër; do t'ju pastroj nga të gjitha ndyrësitë tuaja dhe nga të gjithë idhujt tuaj.</para>
<para style="p"><verse number="26" style="v"/>Do t'ju jap një zemër të re dhe do të shtie brenda jush një shpirt të ri; do të heq nga mishi juaj zemrën prej guri dhe do t'ju jap zemër prej mishi.</para>
<para style="p"><verse number="27" style="v"/>Do të vë brenda jush Shpirtin tim dhe do të bëj që ju të ecni sipas statuteve të mia, dhe ju do të respektoni dhe do të zbatoni në praktikë dekretet e mia.</para>
<para style="p"><verse number="28" style="v"/>Do të banoni në vendin që u dhashë etërve tuaj; ju do të jeni populli im dhe unë do të jem Perëndia juaj.</para>
<para style="p"><verse number="29" style="v"/>Do t'ju çliroj nga të gjitha ndyrësitë tuaja; do të thërres grurin, do të bëj që të ketë me bollëk dhe nuk do dërgoj më urinë kundër jush.</para>
<para style="p"><verse number="30" style="v"/>Do të shumoj frytin e drurëve dhe prodhimin e arave, me qëllim që të mos pësoni më turpin e urisë midis kombeve.</para>
<para style="p"><verse number="31" style="v"/>Atëherë do të kujtoni rrugët tuaja të këqija dhe veprimet tuaja që nuk ishin të mira dhe do të bëheni të neveritshëm për vetë sytë tuaj, për paudhësitë tuaja dhe për veprimet tuaja të neveritshme.</para>
<para style="p"><verse number="32" style="v"/>Nuk është për hatrin tuaj që unë veproj", thotë Zoti, Zoti, "dijeni mirë këtë. Turp të keni dhe qofshi të hutuar për shkak të rrugëve tuaja, o shtëpi e Izraelit".</para>
<para style="p"><verse number="33" style="v"/>Kështu thotë Zoti Zoti: "Ditën kur unë do t'ju pastroj nga të gjitha paudhësitë tuaja, do t'ju bëj të banoni në qytete, dhe gërmadhat do të rindërtohen.</para>
<para style="p"><verse number="34" style="v"/>Toka e shkretuar do të punohet, në vend që të jetë një shkreti në sytë e të gjithë kalimtarëve.</para>
<para style="p"><verse number="35" style="v"/>Dhe do të thonë: "Kjo tokë që ishte e shkretuar është bërë si kopshti i Edenit, dhe qytetet e shkatërruara, të shkretuara dhe të rrënuara tani janë të fortifikuara dhe të banuara".</para>
<para style="p"><verse number="36" style="v"/>Atëherë kombet që do të kenë mbetur rreth e qark jush do të pranojnë që unë, Zoti, kam rindërtuar vendet e shkatërruara dhe kam mbjellë tokën që ishte shkretuar. Unë, Zoti fola dhe do ta kryej".</para>
<para style="p"><verse number="37" style="v"/>Kështu thotë Zoti, Zoti: "Do të jem sërish i lutur nga shtëpia e Izraelit ta kryej këtë për ta: Unë do t'i shumoj njerëzit e tyre si një kope.</para>
<para style="p"><verse number="38" style="v"/>Si një kope dhensh të shenjtëruara, si kopeja e Jeruzalemit në festat e tij solemne, kështu qytetet e shkatërruara do të mbushen me kope njerëzish. Atëherë do të pranojnë që unë jam Zoti".</para>
<chapter number="37" style="c"/>
<para style="p"><verse number="1" style="v"/>Dora e Zotit u ndodh mbi mua, më çoi jashtë në Frymën e Zotit, dhe më lëshoi në mes të një lugine që ishte plot me kocka.</para>
<para style="p"><verse number="2" style="v"/>Pastaj më bëri të kaloj afër tyre, rreth e qark; dhe ja, ishin në sasi të madhe mbi sipërfaqen e luginës; dhe ja, ishin shumë të thata.</para>
<para style="p"><verse number="3" style="v"/>Më tha: "Bir njeriu, a mund të rijetojnë këto kocka?". Unë u përgjigja: "O Zot, o Zot, ti e di".</para>
<para style="p"><verse number="4" style="v"/>Më tha akoma: "Profetizo këtyre kockave dhe u thuaj atyre: Kocka të thata, dëgjoni fjalën e Zotit.</para>
<para style="p"><verse number="5" style="v"/>Kështu ju thotë Zoti, Zoti, këtyre kockave: Ja, unë po fus te ju frymën dhe ju do të rijetoni.</para>
<para style="p"><verse number="6" style="v"/>Do të vë mbi ju mishin, do t'ju mbuloj me lëkurë dhe do të shtie te ju frymën, dhe do të jetoni; atëherë do të pranoni që unë jam Zoti".</para>
<para style="p"><verse number="7" style="v"/>Profetizova ashtu si më ishte urdhëruar; ndërsa profetizoja, pati një zhurmë; dhe ja një tronditje; pastaj kockat iu afruan njëra tjetrës.</para>
<para style="p"><verse number="8" style="v"/>Ndërsa po shikoja, ja ku u rritën mbi ta dejet dhe mishi, që lëkura i mbuloi; por fryma nuk ishte tek ato.</para>
<para style="p"><verse number="9" style="v"/>Atëherë ai më tha: "Profetizoji frymës, profetizo bir njeriu dhe i thuaj frymës: Kështu thotë Zoti, Zoti: Frymë, eja nga të katër erërat dhe fryj mbi këta të vrarë, që të jetojnë".</para>
<para style="p"><verse number="10" style="v"/>Kështu profetizova, si më kishte urdhëruar dhe shpirti hyri në to, dhe u kthyen në jetë dhe u ngritën më këmbë; ishte një ushtri e madhe, shumë e madhe.</para>
<para style="p"><verse number="11" style="v"/>Pastaj më tha: "Bir njeriu, këto kocka janë gjithë shtëpia e Izraelit. Ja, ato thonë: "Kockat tona janë të thata, shpresa jonë është zhdukur dhe ne jemi të humbur".</para>
<para style="p"><verse number="12" style="v"/>Prandaj profetizo dhe u thuaj atyre: Kështu thotë Zoti, Zoti: Ja, unë do të hap varret tuaja, do t'ju bëj të dilni nga varret tuaja, o populli im, do t'ju çoj përsëri në vendin e Izraelit.</para>
<para style="p"><verse number="13" style="v"/>Do të pranoni që unë jam Zoti, kur të hap varret tuaja dhe t'ju bëj të dilni nga varret tuaja, o populli im.</para>
<para style="p"><verse number="14" style="v"/>Do të shtie te ju Frymën tim dhe ju do të jetoni, dhe do t'ju çoj në tokën tuaj; atëherë do të pranoni që unë, Zoti, fola dhe e kam kryer këtë gjë", thotë Zoti.</para>
<para style="p"><verse number="15" style="v"/>Fjala e Zotit m'u drejtua përsëri, duke thënë:</para>
<para style="p"><verse number="16" style="v"/>"Ti, bir njeriu, merr një copë dru dhe mbi të shkruaj: "Për Judën dhe për bijtë e Izraelit, shokë të tij". Pastaj merr një copë tjetër dru dhe shkruaj mbi të: "Për Jozefin, bastun i Efraimit dhe i tërë shtëpisë së Izraelit, shokë të tij".</para>
<para style="p"><verse number="17" style="v"/>Afroi pastaj njeri te tjetri në një dru të vetëm, me qëllim që të bëhen një gjë e vetme në dorën tënde.</para>
<para style="p"><verse number="18" style="v"/>Kur bijtë e popullit tënd do të të flasin, duke thënë: "A do të na shpjegosh ç'kuptim kanë këto gjëra për ty?",</para>
<para style="p"><verse number="19" style="v"/>ti do t'u thuash atyre: Kështu thotë Zoti, Zoti: Ja, unë do të marr drurin e Jozefit, që është në dorë të Efraimit, dhe fiset e Izraelit që janë shokë të tij, dhe do t'i bashkoj me këtë, domethënë me drurin e Judës, për ta bërë një dru të vetëm; kështu ata do të bëhen një gjë e vetme në dorën time.</para>
<para style="p"><verse number="20" style="v"/>Mbaj në dorën tënde para syve të tyre drurët mbi të cilët ke shkruar,</para>
<para style="p"><verse number="21" style="v"/>dhe u thuaj atyre: Kështu thotë Zoti, Zoti: Ja, unë do të marr bijtë e Izraelit nga kombet ndër të cilët kanë vajtuar, do t'i mbledh nga çdo anë dhe do t'i çoj përsëri në vendin e tyre,</para>
<para style="p"><verse number="22" style="v"/>dhe do të bëj një komb të vetëm prej tyre në vend, në malet e Izraelit; një mbret i vetëm do të mbretërojë mbi të gjithë ata; nuk do të jenë më dy kombe, as do të ndahen më në dy mbretëri.</para>
<para style="p"><verse number="23" style="v"/>Nuk do të ndoten më me idhujt e tyre, me veprimet e tyre të neveritshme dhe me gjithë shkeljet e tyre; do t'i çliroj nga të gjitha vendet ku kanë banuar dhe ku kanë kryer mëkate, dhe do t'i pastroj; kështu do të jenë populli im dhe unë do të jem Perëndia i tyre.</para>
<para style="p"><verse number="24" style="v"/>Shërbëtori im David do të jetë mbret mbi ta dhe do të ketë një bari të vetëm për të gjithë; ata do të ecin sipas dekreteve të mia, do të respektojnë statutet e mia dhe do t'i zbatojnë në praktikë.</para>
<para style="p"><verse number="25" style="v"/>Dhe do të banojnë në vendin që i dhashë shërbëtorit tim Jakob, atje ku banuan etërit tuaj. Do të banojnë aty ata, bijtë e tyre dhe bijtë e bijve të tyre për jetë dhe shërbëtori im David do të jetë princi i tyre përjetë.</para>
<para style="p"><verse number="26" style="v"/>Do të lidh me ta një besëlidhje paqeje; do të jetë një besëlidhje e përjetshme me ta; do t'i bëj të qëndrueshëm, do t'i shumoj dhe do të vë shenjtëroren time në mes tyre përjetë.</para>
<para style="p"><verse number="27" style="v"/>Banesa ime do të jetë pranë tyre; po, po unë do të jem Perëndia i tyre dhe ata do të jenë populli im.</para>
<para style="p"><verse number="28" style="v"/>Edhe kombet do të pranojnë që unë, Zoti, e shenjtëroj Izraelin, kur shenjtërorja ime të jetë në mes tyre përjetë".</para>
<chapter number="38" style="c"/>
<para style="p"><verse number="1" style="v"/>Fjala e Zotit m'u drejtua, duke thënë:</para>
<para style="p"><verse number="2" style="v"/>"Bir njeriu, kthe fytyrën tënde drejt Gogut të vendit të Magogut, princ i Roshit, i Meshekut dhe i Tubalit, dhe profetizo kundër tij,</para>
<para style="p"><verse number="3" style="v"/>dhe thuaj: Kështu thotë Zoti, Zoti: Ja, unë jam kundër teje, o Gog, princ i Roshit, i Meshekut dhe i Tubalit.</para>
<para style="p"><verse number="4" style="v"/>Unë do të të kthej prapa, do të vë çengela në nofullat e tua dhe do të të nxjerr me gjithë ushtrinë tënde, me kuaj dhe kalorës, të gjithë të veshur shkëlqyeshëm, një turmë e madhe me mburoja të mëdha dhe të vogla, me shpatë në dorë,</para>
<para style="p"><verse number="5" style="v"/>dhe me ta Persia, Etiopia dhe Puti, të gjithë me mburoja dhe përkrenare.</para>
<para style="p"><verse number="6" style="v"/>Gomeri dhe tërë ushtarët e tij, shtëpia e Togarmahut, pjesët skajore të veriut dhe të gjithë ushtarët e tij, shumë popuj janë me ty.</para>
<para style="p"><verse number="7" style="v"/>Përgatitu dhe ji gati, ti dhe gjithë turmat e tua të mbledhura rreth teje, dhe ji roje për ta.</para>
<para style="p"><verse number="8" style="v"/>Mbas shumë ditësh ti do të ndëshkohesh. Në vitet e fundit do të sulesh kundër vendit që nuk iu shmang shpatës, banorët e të cilit janë mbledhur nga shumë popuj, në malet e Izraelit, që kanë qenë për shumë kohë një shkreti; tani ata, të nxjerrë nga popujt, do të banojnë të gjithë të sigurt.</para>
<para style="p"><verse number="9" style="v"/>Ti do të ngjitesh, do të vish si një tufan, do të jesh si një re që mbulon vendin, ti me gjithë trupat e tua dhe shumë popuj bashkë me ty".</para>
<para style="p"><verse number="10" style="v"/>Kështu thotë Zoti, Zoti: "Atë ditë do të ndodhë që do të të vijnë në mendje projekte dhe do të hartosh një plan të keq.</para>
<para style="p"><verse number="11" style="v"/>Do të thuash: "Unë do të dal kundër këtij vendi fshatrash pa mure, do të nisem kundër njerëzve të qetë që banojnë të sigurt, që qëndrojnë të gjithë në vende pa mure dhe nuk kanë as shula as porta",</para>
<para style="p"><verse number="12" style="v"/>për të plaçkitur dhe për të bërë pre, për të shtrirë dorën tënde kundër vendeve të shkretuara, por tani të ripopulluara dhe kundër një populli të mbledhur midis kombeve, që i ka siguruar vetes kafshë, pasuri dhe banesë në lartësitë e vendit.</para>
<para style="p"><verse number="13" style="v"/>Sheba, Dedani, tregtarët e Tarshishit dhe tërë luanët e vegjël do të pyesin: "Ke ardhur për të plaçkitur? Ke mbledhur turmën tënde për të bërë plaçkë, për të marrë argjendin dhe arin, për të marrë kafshët dhe pasuritë, për të bërë një plaçkë të madhe?".</para>
<para style="p"><verse number="14" style="v"/>Prandaj, bir njeriu, profetizo dhe i thuaj Gogut: Kështu thotë Zoti, Zoti: Atë ditë, kur populli im i Izraelit do të jetë i sigurt, a nuk do ta dish ti?</para>
<para style="p"><verse number="15" style="v"/>Do të vish nga banesa jote, nga skajet e veriut, ti dhe shumë popuj me ty, të gjithë të hipur mbi kuaj, një turmë e madhe dhe një ushtri e fuqishme.</para>
<para style="p"><verse number="16" style="v"/>Do të dalësh kundër popullit tim të Izraelit, si një re që mbulon vendin. Kjo ka për të ndodhur ditët e fundit: do të të çoj kundër vendit tim me qëllim që kombet të më njohin, kur të shenjtërohem te ti përpara syve të tyre, o Gog".</para>
<para style="p"><verse number="17" style="v"/>Kështu thotë Zoti, Zoti: "A nuk je ti ai për të cilin fola në kohët e lashta me anë të shërbëtorëve të mi, profetët e Izraelit, të cilët për vite me radhë profetizuan ato ditë që do të të kisha sjellë kundër tyre?</para>
<para style="p"><verse number="18" style="v"/>Por do të ndodhë që po atë ditë, ditën kur Gogu do të vijë kundër tokës së Izraelit", thotë Zoti, Zoti, "që tërbimi im do të më hipë në vrimat e hundës.</para>
<para style="p"><verse number="19" style="v"/>Në xhelozinë time dhe në zjarrin e zemërimit tim, unë deklaroj se atë ditë do të ketë një tronditje të madhe në vendin e Izraelit:</para>
<para style="p"><verse number="20" style="v"/>përpara meje do të dridhen peshqit e detit, shpendët e qiellit, kafshët e fushës, të gjithë rrëshqanorët që zvarriten mbi tokë dhe të gjithë njerëzit që janë mbi faqen e dheut; malet do të shemben, vendet e rrëpirëta do të rrëzohen dhe të gjitha muret do të bien për tokë.</para>
<para style="p"><verse number="21" style="v"/>Unë do të thërras kundër tij shpatën mbi të gjitha malet e mia", thotë Zoti, Zoti; shpata e secilit do të drejtohet kundër vëllait të vet.</para>
<para style="p"><verse number="22" style="v"/>Do të ekzekutoj vendimin tim mbi të me murtajë dhe me gjak do të bëj të reshë mbi të, mbi ushtrinë e tij dhe mbi shumë popuj që janë bashkë me të, një shi që zhurin, gurë prej akulli, zjarr dhe squfur.</para>
<para style="p"><verse number="23" style="v"/>Kështu do të lartësohem dhe do të shenjtërohem dhe do të bëhem i njohur në sytë e shumë kombeve, dhe do të pranojnë se unë jam Zoti".</para>
<chapter number="39" style="c"/>
<para style="p"><verse number="1" style="v"/>"Ti, bir njeriu, profetizo kundër Gogut dhe thuaj: Kështu thotë Zoti, Zoti: Ja, unë jam kundër teje, o princ i Roshit, i Meshekut dhe i Tubalit.</para>
<para style="p"><verse number="2" style="v"/>Unë do të të bëj të kthehesh prapa, do të të josh, do të të bëj të ngjitesh në pjesët e skajshme të veriut dhe do të të çoj në malet e Izraelit.</para>
<para style="p"><verse number="3" style="v"/>Do ta shkund harkun nga dora jote e majtë dhe do të bëj që të të bien shigjetat nga dora e djathtë.</para>
<para style="p"><verse number="4" style="v"/>Do të rrëzohesh mbi malet e Izraelit, ti me gjithë ushtrinë tënde dhe me popujt që janë me ty; do të bëj që të të hanë shpendët grabitqarë, shpendët e çfarëdo lloji dhe kafshët e fushës.</para>
<para style="p"><verse number="5" style="v"/>Do të rrëzohesh në fushë të hapur, sepse unë fola", thotë Zoti, Zoti.</para>
<para style="p"><verse number="6" style="v"/>"Dhe do të dërgoj zjarr mbi Magogun dhe mbi ata që jetojnë të sigurt në ishuj, dhe do të pranojnë që unë jam Zoti.</para>
<para style="p"><verse number="7" style="v"/>Kështu do ta bëj të njohur emrin tim të shenjtë në mes të popullit tim të Izraelit dhe nuk do të lejoj më të përdhoset emri im i shenjtë, dhe kombet do të pranojnë që unë jam Zoti, i Shenjti në Izrael.</para>
<para style="p"><verse number="8" style="v"/>Ja, kjo do të ndodhë dhe do të kryhet", thotë Zoti, Zoti; "kjo është dita për të cilën kam folur.</para>
<para style="p"><verse number="9" style="v"/>Atëherë banorët e qyteteve të Izraelit do të dalin, do t'i vënë zjarrin dhe do të djegin armët, mburojat e mëdha dhe të vogla, topuzët dhe ushtat dhe me to do të bëjnë zjarr shtatë vjet.</para>
<para style="p"><verse number="10" style="v"/>Nuk do t'u duhet të marrin dru në fushë dhe as të presin në pyll, sepse do të bëjnë zjarr me ato armë; kështu do të zhveshin ata që i zhvishnin dhe do të plaçkitin ata që i plaçkitnin", thotë Zoti, Zoti.</para>
<para style="p"><verse number="11" style="v"/>"Atë ditë do të ndodhë që do t'i jap Gogut, atje në Izrael një vend për varrim, luginën e Abarimit, në lindje të detit; ai do t'u zërë kalimin shtegtarëve, sepse aty do të varroset Gogu me gjithë turmën e tij; dhe ai vend do të quhet Lugina e Hamon-Gogut.</para>
<para style="p"><verse number="12" style="v"/>Shtëpia e Izraelit, për të pastruar vendin, do të përdorë shtatë muaj të plota për t'i varrosur.</para>
<para style="p"><verse number="13" style="v"/>Do t'i varrosë gjithë populli i vendit, dhe ata do të fitojnë nam ditën në të cilën unë do të përlëvdohem", thotë Zoti, Zoti.</para>
<para style="p"><verse number="14" style="v"/>"Do të zgjedhin disa burra që do të përshkojnë pa pushim vendin për të varrosur, me ndihmën e shtegtarëve, trupat e atyre që kanë mbetur mbi faqen e dheut, për ta pastruar; kur të kalojnë shtatë muajt do të bëjnë këtë kërkim.</para>
<para style="p"><verse number="15" style="v"/>Kushdo që do të përshkojë vendin, kur të shohë një kockë njeriu, do t'i vërë afër një shenjë treguese derisa varrmihësit nuk do ta varrosin në Luginën e Hamon-Gogut.</para>
<para style="p"><verse number="16" style="v"/>Hamonahu do të jetë gjithashtu emri i një qyteti. Kështu do ta pastrojnë vendin.</para>
<para style="p"><verse number="17" style="v"/>Sa për ty, bir njeriu", kështu thotë Zoti, Zoti: "U thuaj zogjve të çdo lloji dhe të gjitha kafshëve të fushave: Mblidhuni dhe ejani. Grumbullohuni nga çdo anë në vendin e masakrës që unë do të kryej për ju, një masakër të madhe në malet e Izraelit, që të hani mish dhe të pini gjak.</para>
<para style="p"><verse number="18" style="v"/>Do të hani mish njerëzish të fuqishëm dhe do të pini gjak princash të dheut: sikur të ishin të gjithë desh, qengja, cjep dhe dema të majmur në Bashan.</para>
<para style="p"><verse number="19" style="v"/>Do të hani dhjamë sa të ngopeni dhe do të pini gjak sa të deheni, nga flijimi që kam flijuar për ju.</para>
<para style="p"><verse number="20" style="v"/>Në tryezën time ju do të ngopeni me kuaj dhe kalorës, me njerëz të fuqishëm dhe me luftëtarë të çdo lloji", thotë Zoti, Zoti.</para>
<para style="p"><verse number="21" style="v"/>"Do të shfaq lavdinë time midis kombeve dhe tërë kombet do të shohin gjykimin tim që kam zbatuar dhe dorën time që kam vënë mbi ta.</para>
<para style="p"><verse number="22" style="v"/>Kështu që nga ajo ditë e tutje shtëpia e Izraelit do të pranojë që unë jam Zoti, Perëndia i tij;</para>
<para style="p"><verse number="23" style="v"/>dhe kombet do të pranojnë që për shkak të paudhësisë së tij shtëpia e Izraelit shkon në robëri, sepse ishte treguar e pabesë me mua; prandaj ua fsheha atyre fytyrën time, i dhashë në dorë të armiqve të tyre dhe ata ranë të gjithë nga shpata.</para>
<para style="p"><verse number="24" style="v"/>I trajtova sipas papastërtisë së tyre dhe sipas shkeljeve të tyre dhe ua fsheha atyre fytyrën time".</para>
<para style="p"><verse number="25" style="v"/>Prandaj kështu thotë Zoti, Zoti: "Tani do ta kthej Jakobin nga robëria, do të më vijë keq për tërë shtëpinë e Izraelit dhe do të jem xheloz për emrin tim të shenjtë,</para>
<para style="p"><verse number="26" style="v"/>mbasi ata kanë bartur turpin e tyre dhe ndëshkimi për të gjitha pabesitë që kanë kryer kundër meje, ndërsa banonin të sigurt në vendin e tyre dhe askush nuk i trembte.</para>
<para style="p"><verse number="27" style="v"/>Kur t'i çoj përsëri nga popujt dhe kur t'i mbledh nga vendet e armiqve të tyre dhe të shenjtërohem te ata në sytë e shumë kombeve,</para>
<para style="p"><verse number="28" style="v"/>ata do të pranojnë që unë jam Zoti, Perëndia i tyre, që i çoi në robëri midis kombeve, por që i ka mbledhur gjithashtu në vendin e tyre, duke mos lënë jashtë asnjë prej tyre.</para>
<para style="p"><verse number="29" style="v"/>Nuk do t'ua fsheh më fytyrën time, sepse do ta përhap Frymën time mbi shtëpinë e Izraelit", thotë Zoti, Zoti.</para>
<chapter number="40" style="c"/>
<para style="p"><verse number="1" style="v"/>Në vitin e njëzet e pesë të robërisë sonë, në fillim të vitit, ditën e dhjetë të muajit, në vitin e katërmbëdhjetë që nga pushtimi i qytetit, po atë ditë dora e Zotit qe mbi mua dhe më çoi atje.</para>
<para style="p"><verse number="2" style="v"/>Në vegime të Perëndisë më çoi në vendin e Izraelit dhe më la në një mal shumë të lartë, në anën jugore të të cilit ishte një ndërtim që i ngjante një qyteti.</para>
<para style="p"><verse number="3" style="v"/>Ai më çoi atje, dhe ja një burrë, që dukej si prej bronzi, me në dorë një kordon prej liri dhe një kallam për të matur; ai rrinte më këmbë te porta.</para>
<para style="p"><verse number="4" style="v"/>Ky burrë më tha: "Bir njeriu, shiko me sytë e tu, dëgjo me veshët e tu dhe kushtoji kujdes të gjitha gjërave që do të të tregoj, sepse ty të kanë sjellë këtu që unë të t'i tregoj. Njoftoi shtëpisë së Izraelit të gjitha ato që ke për të parë".</para>
<para style="p"><verse number="5" style="v"/>Dhe ja, kishte një mur në pjesën e jashtme të tempullit, rreth e qark. Kallami për matje në dorën e atij burri ishte i gjatë gjashtë kubitë, secili ishte i gjatë një kubit dhe një pëllëmbë. Ai mati</para>
<para style="p"><verse number="6" style="v"/>Pastaj erdhi te porta që shikonte nga lindja, i ngjiti shkallaret e saj dhe mati pragun e portës: ishte një kallam i gjerë; dhe pragu i portës tjetër ishte i gjerë një kallam.</para>
<para style="p"><verse number="7" style="v"/>Çdo dhomë ishte një kallam e gjatë dhe një kallam e gjerë. Midis dhomave kishte një hapësirë prej pesë kubitësh. Pragu i portës në afërsi të tremes së portës së brendshme ishte një kallam.</para>
<para style="p"><verse number="8" style="v"/>Ai mati dhe tremen e portës së brendshme: ishte një kallam.</para>
<para style="p"><verse number="9" style="v"/>Pastaj mati tremen e portës: ishte tetë kubitë, ndërsa shtyllat e saj ishin dy kubitë. Tremja e portës ishte në pjesën e brendshme.</para>
<para style="p"><verse number="10" style="v"/>Dhomat e portës nga lindja ishin tri nga një anë dhe tri nga ana tjetër; që të tria kishin po atë madhësi; të njëjtën madhësi kishin gjithashtu shtyllat nga njëra anë dhe nga ana tjetër.</para>
<para style="p"><verse number="11" style="v"/>Mati gjerësinë e hyrjes së portës: ishte dhjetë kubitë; gjatësia e portës ishte trembëdhjetë kubitë.</para>
<para style="p"><verse number="12" style="v"/>Hapësira përpara dhomave ishte një kubit në një anë dhe një kubit nga ana tjetër; çdo dhomë ishte gjashtë kubitësh nga një anë dhe gjashtë kubitësh nga ana tjetër.</para>
<para style="p"><verse number="13" style="v"/>Pastaj mati portën nga çatia e njërës prej dhomave deri te çatia e tjetrës; gjerësia nga një portë te tjetra ishte njëzet e pesë kubitë.</para>
<para style="p"><verse number="14" style="v"/>Mati shtyllat: ishin gjashtëdhjetë kubitë të lartë; nga shtyllat shtrihej oborri rreth portave.</para>
<para style="p"><verse number="15" style="v"/>Në pjesën e përparme të portës së hyrjes deri në pjesën e përparme të tremes së portës së brendshme kishte pesëdhjetë kubitë.</para>
<para style="p"><verse number="16" style="v"/>Dritaret dhe mbajtëset e tyre përbrenda portave kishin kanate rreth e qark; e njëjta gjë ndodhte për harqet. Kishte gjithashtu dritare rreth e qark në pjesën e brendshme dhe mbi mbajtëset ishin përfytyruar disa palma.</para>
<para style="p"><verse number="17" style="v"/>Pastaj më çoi në oborrin e jashtëm dhe ja, aty kishte dhoma dhe një kalldrëm rreth e qark oborrit; tridhjetë dhoma shikonin nga kalldrëmi.</para>
<para style="p"><verse number="18" style="v"/>Gjatësia e kalldrëmit i përgjigjej gjatësisë së portave; ishte kalldrëmi i poshtëm.</para>
<para style="p"><verse number="19" style="v"/>Pastaj mati gjerësinë e portës që nga pjesa e përparme e portës më të poshtme deri te pjesa e përparme e portës së jashtme të oborrit të brendshëm: ishin njëqind kubitë në lindje dhe në veri.</para>
<para style="p"><verse number="20" style="v"/>Mati gjithashtu gjatësinë dhe gjerësinë e portës që shikon nga veriu në oborrin e jashtëm.</para>
<para style="p"><verse number="21" style="v"/>Dhomat e saj ishin tri nga njëra anë dhe tri nga ana tjetër; shtyllat e tyre dhe harqet e tyre kishin po atë madhësi të portës së parë: pesëdhjetë kubitë gjatësi dhe njëzet e pesë kubitë gjerësi.</para>
<para style="p"><verse number="22" style="v"/>Dritaret e saj, harqet e saj, palmat e saj kishin po atë gjerësi të portës që shikonte nga lindja; ngjiteshe aty nëpër shtatë shkallore, përpara të cilave ishin harqet e saj.</para>
<para style="p"><verse number="23" style="v"/>Oborri i brendshëm kishte një portë që ishte përballë portës veriore, pikërisht ashtu si ishte për portën lindore; bëri matjen nga një portë te tjetra: njëqind kubitë.</para>
<para style="p"><verse number="24" style="v"/>Pastaj më çoi nga jugu, dhe ja, një portë që shikonte nga jugu; mati shtyllat dhe harqet e saj që kishin po ato madhësi të të mëparshmëve.</para>
<para style="p"><verse number="25" style="v"/>Në të dhe në harqet e tyre kishte rreth e rrotull dritare, ashtu si dritaret e tjera: pesëdhjetë kubitë të gjata dhe njëzet e pesë të gjera.</para>
<para style="p"><verse number="26" style="v"/>Ngjiteshe aty nëpër shtatë shkallore, përpara të cilave ishin harqet; ajo kishte palma, një nga një anë dhe tjetra nga ana tjetër mbi shtyllat e veta.</para>
<para style="p"><verse number="27" style="v"/>Oborri i brendshëm kishte një portë nga jugu; mati largësinë midis portave në drejtim të jugut: njëqind kubitë.</para>
<para style="p"><verse number="28" style="v"/>Pastaj më çoi në oborrin e brendshëm nëpër portën e jugut dhe mati portën e jugut që kishte po ato madhësi.</para>
<para style="p"><verse number="29" style="v"/>Edhe dhomat e saj, shtyllat e saj dhe harqet e saj kishin po atë madhësi. Ajo kishte dritare dhe harqe rreth e qark me një gjatësi prej pesëdhjetë kubitësh dhe një gjerësi prej njëzet e pesë.</para>
<para style="p"><verse number="30" style="v"/>Rreth e qark kishte harqe të gjatë njëzet e pesë kubitë dhe të gjerë pesë kubitë.</para>
<para style="p"><verse number="31" style="v"/>Harqet e saj shikonin në oborrin e jashtëm; kishte palma mbi shtyllat e saj dhe ngjiteshe në to nëpërmjet tetë shkallareve.</para>
<para style="p"><verse number="32" style="v"/>Pastaj më çoi në oborrin e brendshëm që shikon nga jugu dhe mati portën: kishte po ato përmasa.</para>
<para style="p"><verse number="33" style="v"/>Edhe dhomat e tij, shtyllat e tij dhe harqet e tij kishin po ato përmasa. Ajo kishte dritare dhe harqe rreth e qark dhe kishte një gjatësi prej pesëdhjetë kubitësh dhe një gjerësi prej njëzet e pesë kubitësh.</para>
<para style="p"><verse number="34" style="v"/>Harqet e tij dilnin mbi oborrin e jashtëm; kishte palma mbi shtyllat e saj nga njëra dhe nga tjetra anë, dhe ngjiteshe në to nëpërmjet tetë shkallareve.</para>
<para style="p"><verse number="35" style="v"/>Pastaj më çoi te porta e veriut dhe e mati: ajo kishte po ato përmasa,</para>
<para style="p"><verse number="36" style="v"/>ashtu si dhomat e tij, shtyllat e tij dhe harqet e tij; kishte dritare rreth e qark; ajo ishte pesëdhjetë kubitësh e gjatë dhe njëzet e pesë kubitë e gjerë.</para>
<para style="p"><verse number="37" style="v"/>Shtyllat e tij jepnin mbi oborrin e jashtëm; kishte disa palma mbi shtyllat e tij nga njëra dhe nga tjetra anë dhe ngjiteshe në to nëpërmjet tetë shkallareve.</para>
<para style="p"><verse number="38" style="v"/>Kishte gjithashtu një dhomë me hyrjen pranë shtyllave të portave; aty laheshin holokaustet.</para>
<para style="p"><verse number="39" style="v"/>Në tremen e portës kishte dy tryeza nga një anë dhe dy tryeza nga ana tjetër, mbi të cilat thereshin holokaustet, flijimet për mëkatin dhe shkeljen.</para>
<para style="p"><verse number="40" style="v"/>Në anën e jashtme të tremes, sapo dikush ngjitet në hyrjen e portës së veriut, kishte dy tryeza, bashkë me dy tryeza nga ana tjetër e tremes së portës.</para>
<para style="p"><verse number="41" style="v"/>Kështu në anët e portës kishte katër tryeza nga një anë dhe katër tryeza nga ana tjetër: tetë tryeza gjithsej mbi të cilat thereshin flijimet.</para>
<para style="p"><verse number="42" style="v"/>Për holokaustet kishte edhe katër tryeza prej guri të latuar, të gjata një kubitë e gjysmë, të gjëra një kubitë e gjysmë dhe të larta një kubitë; mbi to viheshin mjetet me të cilat thereshin holokaustet dhe flijimet e tjera.</para>
<para style="p"><verse number="43" style="v"/>Në pjesën e brendshme, rreth e qark dhomës, ishin varur çengela një pëllëmbë të gjata; mbi tryezat vihej mishi i ofertave.</para>
<para style="p"><verse number="44" style="v"/>Jashtë portës së brendshme kishte dy dhoma për këngëtarët në oborrin e brendshëm; njëra ishte pranë portës së veriut dhe shikonte nga jugu, tjetra ishte pranë portës së jugut dhe shikonte nga veriu.</para>
<para style="p"><verse number="45" style="v"/>Ai më tha: "Kjo dhomë që shikon nga jugu është për priftërinjtë që kryejnë shërbime në tempull;</para>
<para style="p"><verse number="46" style="v"/>dhoma që shikon nga veriu është për priftërinjtë që kryejnë shërbim në altar; këta janë bijtë e Tsadokut, ndër bijtë e Levit, që i afrohen Zotit për t'i shërbyer".</para>
<para style="p"><verse number="47" style="v"/>Ai mati oborrin: ishte katror me një gjatësi prej njëqind kubitësh dhe një gjerësi prej njëqind kubitësh; altari ishte përballë tempullit.</para>
<para style="p"><verse number="48" style="v"/>Pastaj më çoi në tremen e tempullit dhe mati shtyllat e tremes: ishin pesë kubitë nga një anë dhe pesë kubitë nga ana tjetër; gjerësia e portës ishte tre kubitë nga një anë dhe tre kubitë nga ana tjetër.</para>
<para style="p"><verse number="49" style="v"/>Gjatësia e hajatit ishte njëzet kubitë dhe gjerësia njëmbëdhjetë kubitë; ngjiteshe në të nëpërmjet shkalloreve; pranë mbajtësve kishte shtylla, njëra nga një anë dhe tjetra nga ana tjetër.</para>
<chapter number="41" style="c"/>
<para style="p"><verse number="1" style="v"/>Pastaj më çoi në shenjtërore dhe mati shtyllat; gjashtë kubitë gjerësi nga një anë dhe gjashtë kubitë gjerësi nga ana tjetër, ashtu siç ishte gjerësia e tabernakullit.</para>
<para style="p"><verse number="2" style="v"/>Gjerësia e hyrjes ishte dhjetë kubitë dhe muret anësore të hyrjes pesë kubitë nga një anë dhe pesë kubitë nga ana tjetër. Mati gjatësinë e shenjtërores: dyzet kubitë, dhe gjerësinë e tij njëzet kubitë.</para>
<para style="p"><verse number="3" style="v"/>Pastaj hyri brenda dhe mati mbajtëset e portës: dy kubitë; porta ishte gjashtë kubitë dhe gjerësia e saj shtatë kubitë.</para>
<para style="p"><verse number="4" style="v"/>Mati gjatësinë e saj: njëzet kubitë, dhe gjerësinë e saj përpara shenjtërores, njëzet kubitë; pastaj më tha: "Ky është vend shumë i shenjtë".</para>
<para style="p"><verse number="5" style="v"/>Pastaj mati murin e tempullit: gjashtë kubitë; ndërsa gjerësia e çdo dhome anësore rreth e rrotull tempullit ishte katër kubitë.</para>
<para style="p"><verse number="6" style="v"/>Dhomat anësore ishin me tre kate, njëra mbi tjetrën, tridhjetë dhoma për kat; ato mbështeteshin mbi disa dalje të murit të tempullit, të bëra rreth e qark për dhomat anësore; kështu ishin ngjitur por nuk mbështeteshin mbi murin e tempullit.</para>
<para style="p"><verse number="7" style="v"/>Madhësia e dhomave anësore rritej dora dorës që kalohej nga një kat në tjetrin, sepse daljet e strukturës së murit të tempullit vinin si shkallare rreth e qark tempullit; prandaj madhësia e strukturës së tempullit rritej dora dorës që ngjiteshe nga kati i poshtëm në të lartin dhe duke kaluar nëpër atë të mesit.</para>
<para style="p"><verse number="8" style="v"/>Pashë gjithashtu rreth tempullit një lartësim; themelet e dhomave anësore ishin sa një kallam i tërë prej gjashtë kubitësh.</para>
<para style="p"><verse number="9" style="v"/>Gjerësia e murit të jashtëm të dhomave anësore ishte pesë kubitë; hapësira e lënë e lirë ndërmjet dhomave anësore që i përkisnin tempullit</para>
<para style="p"><verse number="10" style="v"/>dhe dhomat e jashtme ishte njëzet kubitë rreth e qark tempullit.</para>
<para style="p"><verse number="11" style="v"/>Portat e dhomave anësore shikonin nga hapësira e lirë: një portë nga veriu dhe tjetra nga jugu; gjerësia e hapësirës së lirë ishte pesë kubitë rreth e qark.</para>
<para style="p"><verse number="12" style="v"/>Ndërtimi që ndodhej përballë hapësirës boshe nga ana e perëndimit kishte një gjerësi prej gjashtëdhjetë kubitësh; muri i ndërtimit ishte i trashë pesë kubitë rreth e qark dhe i gjatë nëntëdhjetë kubitë.</para>
<para style="p"><verse number="13" style="v"/>Pastaj mati tempullin, që kishte një gjatësi prej njëqind kubitësh. Hapësira boshe, ndërtimi dhe muret e tij kishin gjithashtu njëqind kubitë gjatësi.</para>
<para style="p"><verse number="14" style="v"/>Gjerësia e fasadës së tempullit dhe hapësira boshe nga ana lindore ishin njëqind kubitë.</para>
<para style="p"><verse number="15" style="v"/>Mati gjatësinë e ndërtimit përpara hapësirës boshe të ndërtimit, në pjesën e pasme të tij, me gjithë galeritë nga një anë dhe nga ana tjetër: njëqind kubitë. Kështu mati pjesën e brendshme të shenjtërores dhe tremet e oborrit.</para>
<para style="p"><verse number="16" style="v"/>Pragjet, dritaret me kanata dhe galeritë rreth e rrotull tri kateve përballë pragjeve ishin mbuluar me dru rreth e qark, nga dyshemeja deri te dritaret (dritaret ishin të mbuluara),</para>
<para style="p"><verse number="17" style="v"/>deri mbi portën, në pjesën e brendshme dhe të jashtme të tij të tempullit përqark, brenda dhe jashtë, me përmasa të përpikta.</para>
<para style="p"><verse number="18" style="v"/>Ishin riprodhuar kerubinë dhe palma, një palmë midis kerubinit dhe kerubinit; çdo kerubin kishte dy fytyra:</para>
<para style="p"><verse number="19" style="v"/>fytyra e njeriut ishte e kthyer drejt një palme nga një anë, dhe fytyra e luanit ishte e kthyer drejt palmës tjetër nga ana tjetër. Ishin riprodhuar rreth a qark tempullit.</para>
<para style="p"><verse number="20" style="v"/>Nga dyshemeja deri përmbi portën dhe mbi murin e shenjtërores ishin riprodhuar kerubinë dhe palma.</para>
<para style="p"><verse number="21" style="v"/>Shtalkat e shenjtërores ishin katrore, po kështu fasada e vendit të shenjtë; pamja e njërës ishte si pamja e tjetrës.</para>
<para style="p"><verse number="22" style="v"/>Altari ishte prej druri, i lartë tre kubitë dhe i gjatë dy kubitë; qoshet e tij, gjatësia dhe faqet e tij ishin prej druri. Burri më tha: "Kjo është tryeza që rri para Zotit".</para>
<para style="p"><verse number="23" style="v"/>Shenjtërorja dhe vendi i shenjtë kishin dy porta.</para>
<para style="p"><verse number="24" style="v"/>Çdo portë kishte dy kanate, dy kanate që mblidheshin dysh: dy kanate për një portë dhe dy kanate për tjetrën.</para>
<para style="p"><verse number="25" style="v"/>Mbi to, mbi portat e shenjtërores, ishin gdhendur kerubinë dhe palma, si ata që ishin gdhendur mbi mure. Mbi fasadën e tremes, nga jashtë, kishte një strehore prej druri.</para>
<para style="p"><verse number="26" style="v"/>Kishte dritare me kanata dhe palma nga të dyja anët, mbi muret anësore të tremes dhe mbi dhomat anësore të tempullit dhe mbi strehore.</para>
<chapter number="42" style="c"/>
<para style="p"><verse number="1" style="v"/>Pastaj më nxori në oborrin e jashtëm nga ana e veriut dhe më çoi në dhomat që ndodheshin përballë hapësirës boshe dhe përballë ndërtimit në drejtim të veriut.</para>
<para style="p"><verse number="2" style="v"/>Ndërtimi i fasadës drejt veriut kishte një gjatësi prej njëqind kubitësh dhe një gjerësi prej pesëdhjetë kubitësh.</para>
<para style="p"><verse number="3" style="v"/>Përballë oborrit të brendshëm prej njëzet kubitësh dhe përballë kalldrëmit të oborrit të jashtëm kishte një galeri mbi tjetrën me tre kate.</para>
<para style="p"><verse number="4" style="v"/>Përpara dhomave kishte një kalim të brendshëm, që ishte i gjerë dhjetë kubitë dhe i gjatë njëqind kubitë; portat e tyre shikonin nga veriu.</para>
<para style="p"><verse number="5" style="v"/>Dhomat e sipërme ishin më të ngushta, sepse galeritë zinin më tepër hapësirë se galeritë e poshtme dhe të ndërmjetme të ndërtimit.</para>
<para style="p"><verse number="6" style="v"/>Duke qenë se ishin me tre kate dhe nuk kishin shtylla si shtyllat e oborreve prandaj nga toka dhomat e sipërme ishin më të ngushta se ato të poshtme dhe të ndërmjetme.</para>
<para style="p"><verse number="7" style="v"/>Muri i jashtëm, paralel me dhomat nga ana e oborrit të jashtëm, ballë dhomave, kishte një gjatësi prej pesëdhjetë kubitësh;</para>
<para style="p"><verse number="8" style="v"/>në fakt gjatësia e dhomave nga ana e oborrit të jashtëm ishte pesëdhjetë kubitë, ndërsa nga ana e faqes së shenjtërores ishte njëqind kubitë.</para>
<para style="p"><verse number="9" style="v"/>Poshtë këtyre dhomave kishte një hyrje nga ana e lindjes, për atë që hynte në to nga oborri i jashtëm.</para>
<para style="p"><verse number="10" style="v"/>Në murin e gjerë të oborrit në drejtim të lindjes, përballë hapësirës boshe dhe përballë ndërtimit, kishte dhoma.</para>
<para style="p"><verse number="11" style="v"/>Përpara tyre kishte një kalim të ngjashëm me atë të dhomave që ishin nga ana e veriut; ato kishin po atë gjatësi e gjerësi, me të gjitha daljet dhe portat që ndiqnin të njëjtat kritere.</para>
<para style="p"><verse number="12" style="v"/>Në përputhje me portat e dhomave që ishin nga jugu, kishte një portë në krye të kalimit pikërisht përpara murit në drejtim të lindjes.</para>
<para style="p"><verse number="13" style="v"/>Ai më tha: "Dhomat nga veriu dhe dhomat nga jugu që ndodhen përballë hapësirës boshe janë dhoma të shenjta, ku priftërinjtë që i afrohen Zotit do të hanë gjërat shumë të shenjta; atje do të depozitojnë gjërat shumë të shenjta, domethënë blatimet e ushqimit dhe blatimet për mëkatin dhe për shkeljen, sepse ai vend është i shenjtë.</para>
<para style="p"><verse number="14" style="v"/>Kur priftërinjtë të kenë hyrë, nuk do të dalin më nga vendi i shenjtë në oborrin e jashtëm, por do të vendojnë aty rrobat e tyre me të cilat kryejnë shërbimin, sepse janë të shenjta; do të veshin rroba të tjera dhe kështu do të mund t'i afrohen asaj që i përket popullit".</para>
<para style="p"><verse number="15" style="v"/>Mbasi mbaroi së maturi pjesën e brendshme të tempullit, më nxori nga porta që shikonte nga lindja dhe mati pjesën e rrethuar rreth e qark.</para>
<para style="p"><verse number="16" style="v"/>Mati anën lindore me kallamin matës: pesëqind kubitë me kallamin matës rreth e qark.</para>
<para style="p"><verse number="17" style="v"/>Mati anën veriore: pesëqind kubitë me kallamin për matës rreth e qark,</para>
<para style="p"><verse number="18" style="v"/>Mati anën jugore me kallamin matës: pesëqind kubitë.</para>
<para style="p"><verse number="19" style="v"/>U kthye nga ana perëndimore dhe mati: pesëqind kubitë me kallamin matës.</para>
<para style="p"><verse number="20" style="v"/>Mati sipërfaqen nga të katër anët: kishte rreth e qark një mur që ishte i gjatë pesëqind kubitë dhe i gjerë pesëqind kubitë, për të ndarë vendin e shenjtë nga ai profan.</para>
<chapter number="43" style="c"/>
<para style="p"><verse number="1" style="v"/>Pastaj më çoi te porta, te porta që shikon nga lindja.</para>
<para style="p"><verse number="2" style="v"/>Dhe ja, lavdia e Perëndisë të Izraelit vinte nga lindja. Zëri i tij ishte si zhurma e shumë ujërave dhe toka shkëlqente nga lavdia e tij.</para>
<para style="p"><verse number="3" style="v"/>Vegimi që pashë në dukje ishte i ngjashëm me vegimin që pata kur shkova për të shkatërruar qytetin, vegimi ishte i ngjashëm me vegimet që pata pranë lumit Kebar; unë rashë me fytyrë.</para>
<para style="p"><verse number="4" style="v"/>Dhe lavdia e Zotit hyri në tempull nga porta që shikon nga lindja.</para>
<para style="p"><verse number="5" style="v"/>Pastaj Fryma më ngriti lart dhe më çoi në oborrin e brendshëm; dhe ja, lavdia e Zotit mbushte tempullin.</para>
<para style="p"><verse number="6" style="v"/>Atëherë dëgjova dikë që më fliste nga tempulli, ndërsa një burrë rrinte më këmbë pranë meje;</para>
<para style="p"><verse number="7" style="v"/>dhe ai më tha: "Bir njeriu, ky është vendi i fronit tim dhe vendi ku vë këmbët e mia, ku do të banoj në mes të bijve të Izraelit përjetë. Dhe shtëpia e Izraelit nuk do ta ndotë më emrin tim të shenjtë,</para>
<para style="p"><verse number="8" style="v"/>duke vënë pragun e tyre afër pragut tim dhe shtalkat e tyre afër shtalkave të mia duke pasur vetëm një ndarëse midis meje dhe atyre, duke e ndotur kështu emrin tim të shenjtë me veprimet e neveritshme që kryenin; prandaj në zemërimin tim i shkatërrova.</para>
<para style="p"><verse number="9" style="v"/>Tani do të largojnë nga unë kurvërimet e tyre dhe kufomat e mbretërve të tyre, dhe unë do të banoj në mes të tyre përjetë.</para>
<para style="p"><verse number="10" style="v"/>Ti, bir njeriu, përshkruaja tempullin shtëpisë së Izraelit, që të kenë turp për paudhësinë e tyre. Le të masin përmasat e tij,</para>
<para style="p"><verse number="11" style="v"/>dhe, në se kanë turp për të gjitha ato që kanë bërë, ti u bëj të njohur atyre modelin e tempullit dhe vendosjen e tij, daljet e tij dhe hyrjet e tij, gjithë modelin e tij dhe të gjithë statutet e tij, gjithë format e tij dhe të gjitha ligjet e tij; vëri të shkruara para syve të tyre me qëllim që të shikojnë tërë modelin e tij, tërë statutet e tij dhe t'i zbatojnë në praktikë.</para>
<para style="p"><verse number="12" style="v"/>Ky është ligji i tempullit. Gjithë territori që është rreth majës së malit do të jetë shumë i shenjtë. Ja, ky është ligji i tempullit.</para>
<para style="p"><verse number="13" style="v"/>Këto janë përmasat e altarit në kubitë (kubiti është një kubit plus një pëllëmbë): baza ka një kubit lartësi dhe një kubit largësi, me një buzë prej një pëllëmbë në gjithë gjatësinë. Kjo është lartësia e altarit;</para>
<para style="p"><verse number="14" style="v"/>nga baza në tokë deri në platformën e poshtme ka dy kubitë; platforma është një kubit e gjerë; nga platforma më e vogël deri në platformën më të madhe ka katër kubitë; platforma është një kubit e gjerë.</para>
<para style="p"><verse number="15" style="v"/>Vatra e altarit është katër kubitë e lartë, dhe nga vatra e altarit ngrihen katër brirë.</para>
<para style="p"><verse number="16" style="v"/>Vatra e altarit është e gjatë dymbëdhjetë kubitë dhe e gjerë dymbëdhjetë kubitë, domethënë një katror i përsosur.</para>
<para style="p"><verse number="17" style="v"/>Platforma e sipërme në të katër anët e saj është e gjatë katërmbëdhjetë kubitë dhe po aq e gjerë, me një buzë rreth e qark prej gjysmë kubiti; shkallaret e veta shikojnë nga lindja".</para>
<para style="p"><verse number="18" style="v"/>Pastaj më tha: "Bir njeriu, kështu thotë Zoti, Zoti: Këto janë statutet për altarin kur të ndërtohet për të ofruar holokaustet dhe për ta spërkatur sipër me gjak.</para>
<para style="p"><verse number="19" style="v"/>Priftërinjtë levitë që vijnë nga fisi i Tsadokut, të cilët më afrohen për të më shërbyer", thotë Zoti, Zoti, "ti do t'u japësh një dem të ri për flijimin e mëkatit.</para>
<para style="p"><verse number="20" style="v"/>Do të marrësh pak gjak prej tij dhe do ta vësh mbi katër brirët e altarit, mbi katër qoshet e platformës dhe rreth e qark buzës; kështu do ta pastrosh dhe do të kryesh shlyerjen për të.</para>
<para style="p"><verse number="21" style="v"/>Pastaj do të marrësh demin e ri të flijimit të mëkatit dhe do ta djegësh në një vend të caktuar të tempullit, jashtë shenjtërores.</para>
<para style="p"><verse number="22" style="v"/>Ditën e dytë do të ofrosh si flijim për mëkatin një cjap pa të meta dhe me të do të pastrohet altari siç u pastrua me demin e ri.</para>
<para style="p"><verse number="23" style="v"/>Me të përfunduar pastrimin e tij, do të ofrosh një dem të ri pa të meta dhe një dash të kopesë pa të meta.</para>
<para style="p"><verse number="24" style="v"/>Do t'i paraqesësh përpara Zotit, dhe priftërinjtë do të hedhin mbi ta kripë dhe do t'ia ofrojnë si holokaust Zotit.</para>
<para style="p"><verse number="25" style="v"/>Shtatë ditë do të ofrosh një cjap si flijim për mëkatin; do të ofrosh gjithashtu një dem të ri dhe një dash të kopesë, të dy pa të meta.</para>
<para style="p"><verse number="26" style="v"/>Shtatë ditë do të bëhet shlyerja për altarin, do të pastrohet dhe do të shenjtërohet.</para>
<para style="p"><verse number="27" style="v"/>Me të mbaruar këto ditë, nga dita e tetë e tutje priftërinjtë do të ofrojnë mbi altar holokaustet tuaja dhe flijimet tuaja të falënderimit, dhe unë do t'ju pëlqej", thotë Zoti, Zoti.</para>
<chapter number="44" style="c"/>
<para style="p"><verse number="1" style="v"/>Pastaj ai më çoi drejt portës së jashtme të shenjtërores që shikonte nga lindja, por ajo ishte e mbyllur.</para>
<para style="p"><verse number="2" style="v"/>Zoti më tha: "Kjo portë do të mbetet e mbyllur, nuk do të hapet dhe askush nuk do të hyjë nëpër të, sepse nëpër të ka hyrë Zoti, Perëndia i Izraelit; prandaj do të mbetet e mbyllur.</para>
<para style="p"><verse number="3" style="v"/>Por princi duke qenë se është princ, do të mund të ulet për të ngrënë bukën përpara Zotit; ai do të hyjë nga hajati i derës dhe do të dalë po nga ajo rrugë".</para>
<para style="p"><verse number="4" style="v"/>Pastaj, nëpër portën në veri, më çoi përpara tempullit. Shikova, dhe ja, lavdia e Zotit mbushte shtëpinë e Zotit; dhe unë rashë me fytyrë.</para>
<para style="p"><verse number="5" style="v"/>Zoti më tha: "Bir njeriu, ki kujdes, shiko me sytë e tu dhe dëgjo me veshët e tu të gjitha ato që do të të them për statutet e shtëpisë të Zotit dhe tërë ligjeve të tij; ki kujdes në hyrjen e tempullit dhe në të gjitha daljet e shenjtërores.</para>
<para style="p"><verse number="6" style="v"/>Do t'u thuash këtyre rebelëve, shtëpisë së Izraelit: Kështu thotë Zoti, Zoti: O shtëpi e Izraelit, mjaft më me veprimet tuaja të neveritshme!</para>
<para style="p"><verse number="7" style="v"/>Keni bërë që të futen të huaj, të parrethprerë nga zemra dhe nga mishi, me qëllim që të rrinin në shenjtëroren time, për ta përdhosur tempullin tim, ndërsa ofronit bukën time, dhjamin dhe gjakun, duke shkelur kështu besëlidhjen time me ju, me të gjitha veprimet tuaja të neveritshme.</para>
<para style="p"><verse number="8" style="v"/>Ju nuk jeni kujdesur për gjërat e mia të shenjta, por keni vënë të huaj në vendin tuaj që të kujdesen për shenjtëroren time.</para>
<para style="p"><verse number="9" style="v"/>Kështu thotë Zoti, Zoti: "Asnjë i huaj, i parrethprerë nga zemra dhe parrethprerë nga mishi, nuk ka për të hyrë në shenjtëroren time, as edhe ndonjë i huaj që ndodhet në mes të bijve të Izraelit.</para>
<para style="p"><verse number="10" style="v"/>Por levitët, që u larguan nga unë kur Izraeli doli nga rruga e drejtë, dhe u shmangën nga unë për të shkuar pas idhujve të tyre, do të ndëshkohen për paudhësinë e tyre.</para>
<para style="p"><verse number="11" style="v"/>Megjithatë ata do të shërbejnë si roje të portave të tempullit dhe do të kryejnë shërbime në tempull; do të therin holokaustet dhe flijimet për popullin dhe do të rrinë para tij për t'i shërbyer.</para>
<para style="p"><verse number="12" style="v"/>Duke qenë se i kanë shërbyer përpara idhujve të tij dhe kanë bërë që shtëpia e Izraelit të bjerë në mëkat, unë ngrita dorën time kundër tyre", thotë Zoti, Zoti, "duke u betuar se do të ndëshkohen për mëkatin e tyre.</para>
<para style="p"><verse number="13" style="v"/>Dhe nuk do të më afrohen më për të më shërbyer si priftërinj as do t'u afrohen asnjërës prej gjërave të mia të shenjta, gjërave që janë shumë të shenjta; por do të mbajnë turpin e tyre dhe ndëshkimin për veprimet e neveritshme që kanë kryer.</para>
<para style="p"><verse number="14" style="v"/>Megjithatë unë do t'u besoj atyre ruajtjen e tempullit për çdo shërbim të tij dhe për çdo gjë që do të bëhet në të.</para>
<para style="p"><verse number="15" style="v"/>Por priftërinjtë levitë, bij të Tsadokut, që kanë treguar kujdes për shenjtëroren time kur bijtë e Izraelit u shmangën nga unë, do të më afrohen për të më shërbyer dhe do të qëndrojnë para meje për të më ofruar dhjamin dhe gjakun", thotë Zoti, Zoti.</para>
<para style="p"><verse number="16" style="v"/>"Ata do të hyjnë në shenjtëroren time, do t'i afrohen tryezës sime që të më shërbejnë dhe do të kryejnë gjithë shërbimin tim.</para>
<para style="p"><verse number="17" style="v"/>Kur të hyjnë nëpër portat e oborrit të brendshëm, do të veshin rroba prej liri; nuk do të kenë në trup asnjë veshje prej leshi, kur të kryejnë shërbime në portat e oborrit të brendshëm dhe në tempull.</para>
<para style="p"><verse number="18" style="v"/>Do të kenë në krye çallma prej liri dhe pantallona prej liri mbi ijët; nuk do të ngjishen me atë që të bën të djersitesh.</para>
<para style="p"><verse number="19" style="v"/>Por, kur do të dalin në oborrin e jashtëm, në oborrin e jashtëm në drejtim me popullin, do të heqin rrobat me të cilat kanë kryer shërbimin, do t'i depozitojnë në dhomat e shenjtërores dhe do të veshin rroba të tjera për të mos shenjtëruar popullin me veshjet e tyre.</para>
<para style="p"><verse number="20" style="v"/>Nuk do ta rruajnë kokën dhe as nuk kanë për të lënë t'u rriten flokët, por do t'i presin rregullisht flokët.</para>
<para style="p"><verse number="21" style="v"/>Asnjë prift nuk do të pijë verë, kur të hyjë në oborrin e brendshëm.</para>
<para style="p"><verse number="22" style="v"/>Nuk do të martohen me një të venë, as me grua të ndarë nga burri, por do të marrin virgjëresha nga pasardhësit e shtëpisë së Izraelit, ose një të ve që të jetë e veja e një prifti.</para>
<para style="p"><verse number="23" style="v"/>Do t'i mësojnë popullit tim të dallojë atë që është e shenjtë nga ajo që është profane dhe do t'i bëjnë të njohur ndryshimin midis asaj që është e papastër dhe asaj që është e pastër.</para>
<para style="p"><verse number="24" style="v"/>Në mosmarrëveshje ata do të veprojnë si gjyqtarë; do të gjykojnë sipas dekreteve të mia, do të zbatojnë ligjet e mia dhe statutet e mia në të gjitha festat e mia dhe do të shenjtërojnë të shtunat e mia.</para>
<para style="p"><verse number="25" style="v"/>Nuk do t'i afrohen një të vdekuri për të mos u ndotur; ata do të mund të ndoten vetëm për atin ose nënën, për birin ose bijën, për vëllanë ose për motrën e pamartuar.</para>
<para style="p"><verse number="26" style="v"/>Mbas pastrimit të tij për të do të numërohen shtatë ditë.</para>
<para style="p"><verse number="27" style="v"/>Ditën që do të hyjnë në vendin e shenjtë, në oborrin e brendshëm, për të kryer shërbimin në vendin e shenjtë, do të ofrojnë flijimin për mëkatin", thotë Zoti, Zoti.</para>
<para style="p"><verse number="28" style="v"/>"Sa për trashëgiminë e tyre, do të jem unë trashëgimia e tyre; nuk do t'u jepni atyre asnjë zotërim në Izrael, sepse jam unë zotërimi i tyre.</para>
<para style="p"><verse number="29" style="v"/>Ata do të ushqehen me blatimet e ushqimit, me flijimet për mëkatin dhe me flijimet për shkeljen; çdo gjë e destinuar Perëndisë në Izrael do të jetë e tyre.</para>
<para style="p"><verse number="30" style="v"/>Pjesa më e mirë e të gjitha prodhimeve të hershme dhe të gjitha ofertat e larta të çdo lloji midis ofertave tuaja të larta do t'u përkasin priftërinjve; do t'i jepni priftit edhe prodhimin e parë të brumit në mënyrë që bekimi të mbetet në shtëpinë tuaj.</para>
<para style="p"><verse number="31" style="v"/>Priftërinjtë nuk do të hanë mishin e asnjë zogu ose kafshe të ngordhur në mënyrë të natyrshme ose të shqyer".</para>
<chapter number="45" style="c"/>
<para style="p"><verse number="1" style="v"/>"Kur ta ndani me short vendin në trashëgimi, ju do të vini mënjanë, si ofertë për Zotin, një pjesë të shenjtë të vendit, të gjatë njëzet e pesë mijë kubitë dhe të gjerë dhjetë mijë; do të jetë e shenjtë në të gjithë shtrirjen e saj.</para>
<para style="p"><verse number="2" style="v"/>Nga ajo do të merrni për shenjtëroren një katror me përmasa pesëqind herë pesëqind kubitë, me një hapësirë të lirë rreth e qark prej pesëdhjetë kubitësh.</para>
<para style="p"><verse number="3" style="v"/>Në këtë shtrirje do të matësh një sipërfaqe me një gjatësi prej njëzet e pesë mijë kubitë dhe një gjerësi prej dhjetë mijë kubitë; brenda asaj do të jetë shenjtërorja, vendi shumë i shenjtë.</para>
<para style="p"><verse number="4" style="v"/>Do të jetë pjesa e shenjtë e vendit e caktuar për priftërinjtë, ministrat e shenjtërores, që i afrohen Zotit për t'i shërbyer; do të jetë një vend për shtëpitë e tyre dhe një vend i shenjtë për shenjtëroren.</para>
<para style="p"><verse number="5" style="v"/>Një sipërfaqe e gjatë njëzet e pesë mijë kubitë dhe e gjerë dhjetë mijë kubitë do t'u përkasë levitëve që kryejnë shërbime në tempull; ata do të kenë pronësinë e njëzet dhomave.</para>
<para style="p"><verse number="6" style="v"/>Si pronë të qytetit do të caktoni një sipërfaqe prej pesë mijë kubitësh të gjerë dhe njëzet e pesë mijë kubitësh të gjatë përbri pjesës së caktuar për shenjtërore; ajo do t'i përkasë tërë shtëpisë së Izraelit".</para>
<para style="p"><verse number="7" style="v"/>Princit përkundrazi do t'i jepet një sipërfaqe këtej dhe matanë pjesës së shenjtë dhe pronës së qytetit, përballë pjesës së shenjtë të ofruar dhe përballë pronës së qytetit, që shtrihet nga ana e perëndimit drejt perëndimit dhe nga ana lindore drejt lindjes, me një gjatësi të barabartë me njërën pjesë që u është dhënë fiseve, nga kufiri perëndimor në kufirin lindor.</para>
<para style="p"><verse number="8" style="v"/>Kjo pjesë e vendit do të jetë pronë e tij në Izrael; princat e mi nuk do ta shtypin më popullin tim, por do t'i japin kusurin e vendit shtëpisë së Izraelit sipas fiseve të tij".</para>
<para style="p"><verse number="9" style="v"/>Kështu thotë Zoti, Zoti: "Mjaft më, o princa të Izraelit! Lini mënjanë dhunën dhe grabitjet, zbatoni ndershmërinë dhe drejtësinë, hiqni dorë nga të zhveshurit e popullit tim", thotë Zoti, Zoti.</para>
<para style="p"><verse number="10" style="v"/>"Kini peshore të sakta, efa të saktë dhe bato të saktë.</para>
<para style="p"><verse number="11" style="v"/>Efa dhe batoja do të kenë po atë kapacitet, dhe kështu batoja do të ketë të dhjetën pjesë të një homeri dhe efa të dhjetën pjesë të një homeri; kapaciteti i tyre do të rregullohet nga homeri.</para>
<para style="p"><verse number="12" style="v"/>Sikli do të jetë njëzet gere; njëzet sikla, njëzet e pesë sikla dhe pesëmbëdhjetë sikla do të jenë mina juaj.</para>
<para style="p"><verse number="13" style="v"/>Kjo është oferta që do të merrni: një të gjashtën e një efe nga një homer gruri, dhe një të gjashtën e një efe nga një homer elbi.</para>
<para style="p"><verse number="14" style="v"/>Kjo është norma e vajit (domethënë bato e vajit), dhe një e dhjeta e batos nga çdo kor; një kor është një homer ose dhjetë bate, sepse dhjetë bate bëjnë një homer.</para>
<para style="p"><verse number="15" style="v"/>Nga kopeja do të merret një dele për çdo dyqind krerë nga kullotat e të pasura të Izraelit, dhe kjo do të shërbejë për blatime të ushqimit, për holokaustet dhe për flijimet e falënderimit për të bërë shlyerjen për ato", thotë Zoti, Zoti.</para>
<para style="p"><verse number="16" style="v"/>"Tërë populli i vendit do të jetë i detyruar ta bëjë këtë ofertë për princin e Izraelit.</para>
<para style="p"><verse number="17" style="v"/>Përkundrazi do të jetë detyrë e princit të sigurojë holokaustet, blatimet e ushqimit dhe libacionet për festat, për hënat e reja, për të shtunat dhe për të gjitha solemnitetet e shtëpisë së Izraelit; ai do të sigurojë flijimin për mëkatin, blatimin e ushqimit, holokaustin dhe flijimet e falënderimit për të bërë shlyerjen për shtëpinë e Izraelit".</para>
<para style="p"><verse number="18" style="v"/>Kështu thotë Zoti, Zoti: "Muajin e parë, ditën e parë të muajit, do të marrësh një dem të ri pa të meta dhe do të pastrosh shenjtëroren.</para>
<para style="p"><verse number="19" style="v"/>Prifti do të marrë pak gjak nga flijimi për mëkatin dhe do ta vërë mbi shtalkat e portës së shtëpisë, mbi katër qoshet e platformave të altarit dhe mbi shtalkat e portës së oborrit të brendshëm.</para>
<para style="p"><verse number="20" style="v"/>Do të veprosh në të njëjtën mënyrë ditën e shtatë të muajit për atë që ka mëkatuar për nga mosdija dhe për naivin; kështu do të kryeni shlyerjen për tempullin.</para>
<para style="p"><verse number="21" style="v"/>Muajin e parë, ditën e katërmbëdhjetë të muajit për ju do të jetë Pashkë, një festë shtatëditëshe; do të hahet bukë pa maja.</para>
<para style="p"><verse number="22" style="v"/>Atë ditë princi do të ofrojë, për vete dhe për tërë popullin e vendit, një dem si flijim për mëkatin.</para>
<para style="p"><verse number="23" style="v"/>Në shtatë ditët e festës do t'i ofrojë si holokaust Zotit shtatë dema dhe shtatë desh pa të meta, çdo ditë për shtatë ditë me radhë, dhe një kec në ditë si flijim për mëkatin.</para>
<para style="p"><verse number="24" style="v"/>Do të ofrojë gjithashtu një efa blatim ushqimor për çdo dem dhe një efa çdo dash, bashkë me një hin vaji për çdo efa.</para>
<para style="p"><verse number="25" style="v"/>Në muajin e shtatë, ditën e pesëmbëdhjetë të muajit, në festë, ai do të ofrojë po ato gjëra për flijimin për mëkatin, për holokaustin për blatimin e ushqimit dhe për vajin".</para>
<chapter number="46" style="c"/>
<para style="p"><verse number="1" style="v"/>Kështu thotë Zoti, Zoti: "Porta e oborrit të brendshëm që shikon nga lindja do të rrijë e mbyllur gjatë gjashtë ditëve të punës; por do të hapet ditën e shtunë dhe do të hapet gjithashtu ditën kur del hëna e re.</para>
<para style="p"><verse number="2" style="v"/>Princi do të hyjë nga hajati i portës nga jashtë dhe do të ndalet pranë shtalkës së portës; priftërinjtë do të ofrojnë holokaustin e tij dhe flijimet e tij të falënderimit. Ai do të adhurojë te pragu i portës pastaj do të dalë, por porta nuk do të mbyllet deri në mbrëmje.</para>
<para style="p"><verse number="3" style="v"/>Edhe populli i vendit do të adhurojë përpara Zotit te hyrja e asaj porte, në ditët e shtuna dhe kur del hëna e re.</para>
<para style="p"><verse number="4" style="v"/>holokausti që princi do t'i ofrojë Zotit ditën e shtunë do të jetë prej gjashtë qengjash pa të meta dhe një dash pa të meta,</para>
<para style="p"><verse number="5" style="v"/>blatimi ushqimor për dashin do të jetë një efa, ndërsa blatimi ushqimor për qengjat do t'i lihet dëshirës së tij, bashkë me një hin vaji për efan.</para>
<para style="p"><verse number="6" style="v"/>Ditën e hënës së re do të ofrojë një dem të ri pa të meta, gjashtë qengja dhe një dash, që do të jenë pa të meta;</para>
<para style="p"><verse number="7" style="v"/>si blatim ushqimor do të ofrojë gjithashtu një efa për demin, një efa për dashin dhe për qengjat sa mund të disponojë, bashkë me një hin vaji për efan.</para>
<para style="p"><verse number="8" style="v"/>Princi, kur të hyjë, do të kalojë nga hajati i portës dhe do të dalë duke ndjekur po atë rrugë.</para>
<para style="p"><verse number="9" style="v"/>Por kur populli i vendit do të vijë përpara Zotit në festat solemne, ai që do të hyjë nga porta veriore për të adhuruar, do të dalë nga porta e jugut; përkundrazi ai që do të hyjë nga porta jugore do të dalë nga porta e veriut; askush nuk do të kthehet prapa nga porta prej së cilës ka hyrë, por do të dalë nga porta e kundërt.</para>
<para style="p"><verse number="10" style="v"/>Princi do të jetë atëherë në mes tyre; do të hyjë kur ata hyjnë, do të dalë kur ata dalin.</para>
<para style="p"><verse number="11" style="v"/>Në festat dhe në rastet solemne blatimi ushqimor do të jetë një efa për demin dhe një efa për dashin; për qengjat do të lihet sipas dëshirës së tij, bashkë me një hin vaji për efan.</para>
<para style="p"><verse number="12" style="v"/>Kur princi do të bëjë një ofertë vullnetare, qoftë holokaust ose flijim falënderimi, si ofertë vullnetare për Zotin, atëherë do t'i hapet porta që shikon nga lindja, dhe do të ofrojë holokaustin e tij dhe flijimin e tij të falënderimit siç bën ditën e shtunë; pastaj do të dalë dhe, sapo të dalë, porta do të mbyllet.</para>
<para style="p"><verse number="13" style="v"/>Çdo ditë do t'i ofrosh si holokaust Zotit një qengj motak, pa të meta; do ta ofrosh çdo mëngjes.</para>
<para style="p"><verse number="14" style="v"/>Çdo mëngjes do të ofrosh bashkë me të, si blatim i ushqimit, një të gjashtën e një efe dhe një të tretën e një hini vaji për të lagështuar majën e miellit; është një blatim ushqimor për Zotin që duhet bërë rregullisht çdo ditë përjetë.</para>
<para style="p"><verse number="15" style="v"/>Çdo mëngjes do të ofrojnë kështu qengjin, blatimin e ushqimit dhe vajin si holokaust të përditshëm".</para>
<para style="p"><verse number="16" style="v"/>Kështu thotë Zoti, Zoti: "Në qoftë se princi i bën njërit prej bijve të tij një dhuratë që është marrë nga trashëgimia e tij, ajo do t'u përkasë bijve të tij: do të jetë zotërimi i tyre në trashëgimi.</para>
<para style="p"><verse number="17" style="v"/>Por në qoftë se ai i bën njërit prej shërbëtorëve të tij një dhuratë që është marrë nga trashëgimia e tij, kjo do t'i përkasë atij deri vitin e lirisë; pastaj do t'i kthehet princit; trashëgimia e tij do t'u përkasë vetëm bijve të tij, vetëm atyre.</para>
<para style="p"><verse number="18" style="v"/>Përveç kësaj princi nuk do të marrë asgjë nga trashëgimia e popullit, duke e zhveshur nga pronësitë e tij; ai do t'u sigurojë një trashëgimi bijve të tij me atë që zotëron, me qëllim që asnjeri i popullit tim të mos dëbohet nga prona e tij".</para>
<para style="p"><verse number="19" style="v"/>Pastaj ai më çoi, nëpër hyrjen që ishte pranë portës, në dhomat e shenjta të caktuara për priftërinjtë, të cilat shikojnë nga veriu; dhe ja, në pjesën më të largët në drejtim të perëndimit kishte një vend.</para>
<para style="p"><verse number="20" style="v"/>Ai më tha: "Ky është vendi ku priftërinjtë do të pjekin mishin e flijimeve për shkeljen dhe për mëkatin dhe do të gatuajnë blatimet ushqimore, për të mos i nxjerrë në oborrin e jashtëm dhe kështu të shenjtërojnë popullin".</para>
<para style="p"><verse number="21" style="v"/>Pastaj më çoi në oborrin e jashtëm dhe më kaloi pranë katër qosheve të oborrit; dhe ja, në çdo qoshe të oborrit kishte një oborr tjetër.</para>
<para style="p"><verse number="22" style="v"/>Në të katër qoshet e oborrit kishte disa oborre të mbyllura të gjata dyzet kubitë dhe të gjera tridhjetë. Që të katra në qoshet e tyre kishin po atë madhësi.</para>
<para style="p"><verse number="23" style="v"/>Rreth e qark tyre kishte një mur dhe poshtë murit, rreth e rrotull tij, ishin vendosur vatra për të pjekur.</para>
<para style="p"><verse number="24" style="v"/>Ai më tha: "Këto janë kuzhinat ku ata që shërbejnë në tempull do të pjekin flijimet e popullit".</para>
<chapter number="47" style="c"/>
<para style="p"><verse number="1" style="v"/>Ai më çoi përsëri në hyrje të tempullit, dhe ja disa ujëra dilnin nga poshtë pragut të tempullit në drejtim të lindjes, sepse fasada e tempullit shikonte nga lindja; ujërat zbrisnin poshtë anës së djathtë të tempullit, në jug të altarit.</para>
<para style="p"><verse number="2" style="v"/>Pastaj më çoi jashtë nëpërmjet portës veriore dhe më bëri të sillem jashtë deri në portën e jashtme, që shikon nga lindja; dhe ja, ujërat buronin nga ana e djathtë.</para>
<para style="p"><verse number="3" style="v"/>Burri eci deri drejt lindjes me një litar të hollë në dorë dhe mati njëmijë kubitë; pastaj më bëri të kapërcej ujërat, të cilat më arrinin deri te kyçet e këmbëve.</para>
<para style="p"><verse number="4" style="v"/>Mati katërmijë kubitë të tjerë, pastaj më bëri të kapërcej ujërat; më arrinin te kyçet e këmbëve. Mati katërmijë kubitë të tjerë, pastaj më bëri të kaloj ujërat: më arrinin deri te ijët.</para>
<para style="p"><verse number="5" style="v"/>Mati njëmijë kubitë të tjerë: ishte një lumë që nuk mund ta kapërceja, sepse ujërat e tij ishin shtuar; ishin ujëra në të cilat duhet të notoja; një lumë që nuk mund të kapërcehej.</para>
<para style="p"><verse number="6" style="v"/>Ai më tha: "E pe, bir njeriu?". Pastaj më ktheu përsëri në bregun e lumit.</para>
<para style="p"><verse number="7" style="v"/>Pas kthimit tim, ja mbi bregun e lumit shumë drurë nga një anë dhe nga ana tjetër.</para>
<para style="p"><verse number="8" style="v"/>Pastaj më tha: "Këto ujëra drejtohen për në krahinën lindore, zbresin në Arabah dhe do të derdhen në det; me të hyrë në det, ujërat e tij do të shëndoshen.</para>
<para style="p"><verse number="9" style="v"/>Dhe do të ndodhë që çdo qenie e gjallë që lëviz do të jetojë, kudo që arrin lumi; do të ketë bollëk të madh peshqish, sepse vijnë këto ujëra dhe shëndoshin ujërat e tjera; kudo që arrin lumi gjithçka ka për t'u gjallëruar.</para>
<para style="p"><verse number="10" style="v"/>Dhe do të ndodhë që në brigjet e tij do të ketë peshkatarë; nga En-Gedi deri në Engeglaim do të jetë një vend ku do të shtrihen rrjetat; peshku i tij do të jetë i po atij lloji dhe në sasi të madhe, si peshku i Detit të Madh.</para>
<para style="p"><verse number="11" style="v"/>Por kënetat tij dhe moçalet e tij nuk do të shëndoshen; do të lihen për të nxjerrë kripë.</para>
<para style="p"><verse number="12" style="v"/>Gjatë lumit, mbi të dyja brigjet e tij, do të rritet çdo lloj druri që jep fryte, fletët e tyre nuk do të fishken dhe frytet e tij nuk do të mungojnë kurrë. Do të mbajnë fryte çdo muaj, sepse ujërat e tyre dalin nga shenjtërorja, fryti i tyre do të shërbejë për ushqim dhe fletët e tyre për mjekim".</para>
<para style="p"><verse number="13" style="v"/>Kështu thotë Zoti, Zoti: "Këta janë kufijtë në bazë të të cilëve ju do ta ndani vendin në trashëgimi midis dymbëdhjetë fiseve të Izraelit. Jozefit do t'i takojnë dy pjesë.</para>
<para style="p"><verse number="14" style="v"/>Secili prej jush do të trashëgojë një pjesë të barabartë me atë të vëllait të tij, sepse unë e ngrita dorën si betim për t'ua dhënë etërve tuaj. Ky vend do t'ju përkasë si trashëgimi.</para>
<para style="p"><verse number="15" style="v"/>Këta do të jenë kufijtë e vendit nga ana e veriut: nga Deti i Madh në drejtim të Hethlonit derisa të arrijnë në Tsedad,</para>
<para style="p"><verse number="16" style="v"/>Hamathi, Berothahi, Sibraimi (që është midis kufirit të Damaskut dhe kufirit të Hamathit), Hatserhatikoni (që është në kufi me Hauranin).</para>
<para style="p"><verse number="17" style="v"/>Kështu kufiri do të jetë nga deti deri në Hatsarenon, në kufijtë e Damaskut, me kufirin e Hamathit në veri. Kjo është ana veriore.</para>
<para style="p"><verse number="18" style="v"/>Nga ana lindore do të shtriheni midis Hauranit dhe Damaskut, midis Galaadit dhe vendit të Izraelit, gjatë Jordanit dhe gjatë bregut lindor të detit. Kjo është ana lindore.</para>
<para style="p"><verse number="19" style="v"/>Ana jugore, në drejtim të jugut, do të shtrihet nga Tamari deri në ujërat e Meribothit të Kadeshit, pastaj gjatë përroit të Egjiptit deri në Detin e Madh. Kjo është ana jugore, në jug.</para>
<para style="p"><verse number="20" style="v"/>Ana perëndimore do të jetë Deti i Madh, nga kufiri i jugut deri përpara hyrjes së Hamathit. Kjo është ana perëndimore.</para>
<para style="p"><verse number="21" style="v"/>Do ta ndani kështu këtë vend midis jush, në bazë të fiseve të Izraelit.</para>
<para style="p"><verse number="22" style="v"/>Do ta ndani me short në trashëgimi midis jush dhe të huajve që banojnë midis jush dhe që u kanë lindur bij në mes tuaj. Këta do të jenë për ju si ata që kanë lindur në vend midis bijve të Izraelit; do të kenë edhe ata me short një trashëgimi në mes të fiseve të Izraelit.</para>
<para style="p"><verse number="23" style="v"/>Në fisin ku i huaji banon, atje do t'i jepni pjesën e tij", thotë Zoti, Zoti.</para>
<chapter number="48" style="c"/>
<para style="p"><verse number="1" style="v"/>Këto janë emrat e fiseve: nga kufiri verior, gjatë rrugës së Hethlonit, në hyrje të Hamathit deri në Hatsar-Enon, në kufi me Damaskun në veri drejt Hamathit, nga krahu lindor deri në krahun perëndimor: një pjesë për Danin.</para>
<para style="p"><verse number="2" style="v"/>Në kufirin e Danit, nga kufiri lindor në kufirin perëndimor: një pjesë për Asherin;</para>
<para style="p"><verse number="3" style="v"/>Në kufirin e Asherit, nga kufiri lindor në kufirin perëndimor: një pjesë për Neftalin.</para>
<para style="p"><verse number="4" style="v"/>Në kufirin e Asherit, nga kufiri lindor në kufirin perëndimor: një pjesë për Manasin.</para>
<para style="p"><verse number="5" style="v"/>Në kufirin e Manasit, nga kufiri lindor në kufirin perëndimor: një pjesë për Efraimin.</para>
<para style="p"><verse number="6" style="v"/>Në kufirin e Efraimit, nga kufiri lindor në kufirin perëndimor: një pjesë për Rubenin.</para>
<para style="p"><verse number="7" style="v"/>Në kufirin e Rubenit, nga kufiri lindor në kufirin perëndimor: një pjesë për Judën.</para>
<para style="p"><verse number="8" style="v"/>Në kufirin e Judës, nga kufiri lindor deri në kufirin perëndimor, do të jetë pjesa e vendit që do ta ofroni si dhuratë, e gjerë njëzet e pesë mijë kubitë dhe e gjatë sa pjesët e tjera, nga kufiri lindor deri në kufirin perëndimor; në mes të saj do të jetë shenjtërorja.</para>
<para style="p"><verse number="9" style="v"/>Pjesa që do t'i ofroni si dhuratë Zotit do të ketë një gjatësi prej njëzet e pesë mijë kubitë dhe një gjerësi prej dhjetë mijë kubitë.</para>
<para style="p"><verse number="10" style="v"/>Kjo pjesë e shenjtë do t'u përkasë priftërinjve; njëzet e pesë mijë kubitë gjatësi në veri, dhjetë mijë gjerësi në perëndim, dhjetë mijë gjerësi në lindje dhe njëzet e pesë mijë gjatësi në jug; në mes të saj do të jetë shenjtërorja e Zotit.</para>
<para style="p"><verse number="11" style="v"/>Ajo do t'u përkasë priftërinjve të shenjtëruar, ndër bijtë e Tsadokut, që më kanë shërbyer dhe që nuk devijuan kur devijuan bijtë e Izraelit, dhe ashtu si devijuan përkundrazi levitët.</para>
<para style="p"><verse number="12" style="v"/>Pjesa që do t'u ofrohet atyre do të merret nga pjesa e ofruar dhuratë e vendit, një gjë shumë e shenjtë, pranë territorit të levitëve.</para>
<para style="p"><verse number="13" style="v"/>Përballë territorit të priftërinjve, levitët do të kenë një sipërfaqe prej njëzet e pesë mijë kubitë gjatësi dhe dhjetë mijë gjerësi; tërë gjatësia do të jetë njëzet e pesë mijë kubitë dhe gjerësia dhjetë mijë.</para>
<para style="p"><verse number="14" style="v"/>Ata nuk do të mund as ta shesin as ta këmbejnë; nuk do të mund ta shkëputin pjesën më të mirë të vendit, sepse është e shenjtë për Zotin.</para>
<para style="p"><verse number="15" style="v"/>Pesë mijë kubitët e gjerësisë që do të mbeten nga njëzet e pesë mijët, do të caktohen për përdorim profan për qytetin, për banesa dhe për toka për kullotë; qyteti do të jetë në mes.</para>
<para style="p"><verse number="16" style="v"/>Përmasat e tij do të jenë këto: ana veriore do të jetë katërmijë e pesëqind kubitë, ana jugore katërmijë e pesëqind, ana lindore katërmijë e pesëqind, ana perëndimore katërmijë e pesëqind.</para>
<para style="p"><verse number="17" style="v"/>Tokat për kullotë të qytetit do të jenë: dyqind e pesëdhjetë kubitë në veri, dyqind e pesëdhjetë në jug, dyqind e pesëdhjetë në lindje dhe dyqind e pesëdhjetë në perëndim.</para>
<para style="p"><verse number="18" style="v"/>Kusuri i gjatësisë, gjatë pjesës së shenjtë të ofruar si dhuratë, do të jetë dhjetë mijë kubitë në lindje dhe dhjetë mijë në perëndim; ajo do të jetë pranë pjesës së shenjtë të ofruar si dhuratë, dhe prodhimet e saj do të shërbejnë si ushqim për punonjësit e qytetit.</para>
<para style="p"><verse number="19" style="v"/>Punonjësit e qytetit, që do ta punojnë, do të vijnë nga të gjitha fiset e Izraelit.</para>
<para style="p"><verse number="20" style="v"/>Gjithë pjesa e ofruar si dhuratë do të jetë njëzet e pesë mijë kubitë për njëzet e pesë mijë, një katror i përsosur. Ju do të ofroni, si zotërim të qytetit, pjesën e shenjtë të ofruar si dhuratë.</para>
<para style="p"><verse number="21" style="v"/>Kusuri do të jetë i princit; nga njëra anë dhe nga ana tjetër e pjesës së shenjtë të ofruar si dhuratë dhe të zotërimit të qytetit, ballë njëzet e pesë mijë kubitëve të pjesës së ofruar si dhuratë deri në kufirin lindor, dhe në perëndim ballë njëzet e pesë mijë kubitëve në drejtim të kufirit perëndimor përbri pjesëve të fiseve; kjo do të jetë e princit; pjesa e shenjtë e ofruar si dhuratë dhe shenjtërorja do të jenë në mes.</para>
<para style="p"><verse number="22" style="v"/>Kështu, duke përjashtuar zotërimin e levitëve dhe zotërimin e qytetit që gjenden në mes të asaj që i përket princit, sipërfaqja midis kufirit të Judës dhe kufirit të Beniaminit do t'i përkasë princit.</para>
<para style="p"><verse number="23" style="v"/>Për kusurin e fiseve, nga kufiri lindor në kufirin perëndimor: një pjesë për Beniaminin.</para>
<para style="p"><verse number="24" style="v"/>Në kufirin e Beniaminit, nga kufiri lindor në kufirin perëndimor: një pjesë për Simeonin.</para>
<para style="p"><verse number="25" style="v"/>Në kufirin e Simeonit, nga kufiri lindor në kufirin perëndimor: një pjesë për Isakarin.</para>
<para style="p"><verse number="26" style="v"/>Në kufirin e Isakarit, nga kufiri lindor në kufirin perëndimor: një pjesë për Zabulonin.</para>
<para style="p"><verse number="27" style="v"/>Në kufirin e Zabulonit, nga kufiri lindor në kufirin perëndimor: një pjesë për Gadin.</para>
<para style="p"><verse number="28" style="v"/>Në kufirin e Gadit, nga ana jugore në drejtim të jugut, kufiri do të shkojë nga Tamari në ujërat e Meribahut afër Kadeshit, dhe pastaj gjatë Detit të Madh.</para>
<para style="p"><verse number="29" style="v"/>Ky është vendi që do t'u ndani me short në trashëgimi fiseve të Izraelit, dhe këto janë pjesët", thotë Zoti, Zoti.</para>
<para style="p"><verse number="30" style="v"/>"Këto janë daljet e qytetit: nga ana veriore do të maten katërmijë e pesëqind kubitë.</para>
<para style="p"><verse number="31" style="v"/>Portat e qytetit do të mbajnë emrat e fiseve të Izraelit; në veri do të ketë tri porta: një portë për Rubenin, një portë për Judën dhe një portë për Levin.</para>
<para style="p"><verse number="32" style="v"/>Nga ana lindore, katërmijë e pesëqind kubitë dhe tri porta: një portë për Jozefin, një portë për Beniaminin dhe një portë për Danin.</para>
<para style="p"><verse number="33" style="v"/>Nga ana jugore, katërmijë e pesëqind kubitë dhe tri porta: një portë për Simeonin, një portë për Isakarin dhe një portë për Zabulonin.</para>
<para style="p"><verse number="34" style="v"/>Nga ana perëndimore, katërmijë e pesëqind kubitë dhe tri porta: një portë për Gadin, një portë për Asherin dhe një portë për Neftalin.</para>
<para style="p"><verse number="35" style="v"/>Gjithë perimetri do të jetë tetëmbëdhjetë mijë kubitë. Prej kësaj ditë emri i qytetit do të jetë: "Zoti është atje"".</para>
</usx>