<?xml version="1.0" encoding="UTF-8"?>
<usx version="2.0">
<book code="DEU" style="id">Ligji i Përtërirë (ALBB)</book>
<para style="h">Ligji i Përtërirë</para>
<para style="toc1">Ligji i Përtërirë</para>
<para style="toc2">Ligji i Përtërirë</para>
<para style="toc3">Deut</para>
<para style="mt1">Ligji i Përtërirë</para>
<chapter number="1" style="c"/>
<para style="p"><verse number="1" style="v"/>Këto janë fjalët që Moisiu i drejtoi Izraelit matanë Jordanit, në shkretëtirë, në Arabah, përballë Sufit, midis Paranit, Tofelit, Labanit, Hatserothit dhe Zahabit.</para>
<para style="p"><verse number="2" style="v"/>Ka njëmbëdhjetë ditë rrugë nga mali Horeb, duke ndjekur rrugën e malit Seir, deri në Kadesh-Barnea.</para>
<para style="p"><verse number="3" style="v"/>Në vitin e dyzetë në muajin e njëmbëdhjetë, ditën e parë të muajit, Moisiu u foli bijve të Izraelit, sipas porosive që i kishte dhënë Zoti,</para>
<para style="p"><verse number="4" style="v"/>mbas mundjes së Sihonit, mbretit të amorenjve që banonte në Heshbon, dhe të Ogut, mbretit të Bashanit që banonte në Ashtaroth dhe në Edrej.</para>
<para style="p"><verse number="5" style="v"/>Matanë Jordanit, në vendin e Moabit, Moisiu filloi ta shpjegojë këtë ligj, duke thënë:</para>
<para style="p"><verse number="6" style="v"/>"Zoti, Perëndia ynë, na foli në Horeb dhe na tha: "Ju keni ndenjur mjaft afër këtij mali;</para>
<para style="p"><verse number="7" style="v"/>çoni çadrat, vihuni në lëvizje dhe shkoni në drejtim të krahinës malore të amorenjve dhe në drejtim të të gjitha vendeve të afërta me Arabahun, në krahinën malore dhe në ultësirën, në Negev e në bregun e detit, në vendin e kanaanenjve dhe në Liban, deri në lumin e madh, në lumin e Eufratit.</para>
<para style="p"><verse number="8" style="v"/>Ja, unë e vura vendin para jush; hyni dhe shtjereni në dorë vendin që Zoti ishte betuar t'ua jepte etërve tuaj, Abrahamit, Isakut dhe Jakobit, atyre dhe pasardhësve të tyre mbas tyre"".</para>
<para style="p"><verse number="9" style="v"/>"Në atë kohë unë ju fola dhe ju thashë: "Unë nuk mund ta mbaj i vetëm barrën që përfaqësoni ju të tërë.</para>
<para style="p"><verse number="10" style="v"/>Zoti, Perëndia juaj, ju ka shumuar, dhe ja, sot jeni në numër të madh si yjet e qiellit.</para>
<para style="p"><verse number="11" style="v"/>Zoti, Perëndia i etërve tuaj, ju bëftë njëmijë herë më të shumtë, dhe ju bekoftë ashtu si ju ka premtuar!</para>
<para style="p"><verse number="12" style="v"/>Por si mundem unë, duke qenë i vetëm, të mbaj barrën tuaj, peshën tuaj dhe grindjet tuaja?</para>
<para style="p"><verse number="13" style="v"/>Zgjidhni nga fiset tuaja burra të urtë, me gjykim e me përvojë, dhe unë do t'i bëj prijës tuaj".</para>
<para style="p"><verse number="14" style="v"/>Dhe ju m'u përgjigjët, duke thënë: "Ajo që ti propozon të bësh është e mirë".</para>
<para style="p"><verse number="15" style="v"/>Atëherë mora prijësit e fiseve tuaja, njerëz të urtë dhe me përvojë, dhe i caktova si prijës tuaj, prijës të mijërave, të qindrave të pesëdhjetëve, të dhjetërave, dhe oficerë të fiseve tuaja.</para>
<para style="p"><verse number="16" style="v"/>Në atë kohë u dhashë këtë urdhër gjykatësve tuaj, duke u thënë: "Dëgjoni dhe gjykoni me drejtësi grindjet midis vëllezërve tuaj, midis një njeriu dhe të vëllait ose të huajit që ndodhet pranë tij.</para>
<para style="p"><verse number="17" style="v"/>Në gjykimet tuaja nuk do të keni konsiderata personale; do të dëgjoni si të madhin ashtu edhe të voglin; nuk do të keni frikë nga asnjeri, sepse gjykimi i përket Perëndisë; çështjen që është shumë e vështirë për ju do të ma paraqisni mua, dhe unë do ta dëgjoj".</para>
<para style="p"><verse number="18" style="v"/>Në atë kohë unë ju urdhërova të gjitha gjërat që duhet të bënit".</para>
<para style="p"><verse number="19" style="v"/>"Pastaj u nisëm nga mali i Horebit dhe përshkuam gjithë atë shkretëtirë të madhe dhe të tmerrshme që keni parë, duke u drejtuar nga krahina malore e amorenjve, ashtu si na kishte urdhëruar Zoti, Perëndia ynë, dhe arritëm në Kadesh-Barnea.</para>
<para style="p"><verse number="20" style="v"/>Atëherë ju thashë: "Keni arritur në krahinën malore të amorenjve, që Zoti, Perëndia ynë, na jep.</para>
<para style="p"><verse number="21" style="v"/>Ja, Zoti, Perëndia ynë, e ka vënë vendin para teje, ngjitu dhe shtjere në dorë, ashtu si të ka thënë Zoti, Perëndia i etërve të tu; mos ki frikë dhe mos u ligështo".</para>
<para style="p"><verse number="22" style="v"/>Atëherë ju, të gjithë ju, u afruat pranë meje dhe më thatë: "Të dërgojmë disa njerëz para nesh që të vëzhgojnë vendin për ne dhe të na tregojnë rrugën nëpër të cilën ne duhet të ngjitemi dhe qytetet në të cilat duhet të hyjmë".</para>
<para style="p"><verse number="23" style="v"/>Ky propozim më pëlqeu, kështu mora dymbëdhjetë njerëz nga radhët tuaja, një për çdo fis.</para>
<para style="p"><verse number="24" style="v"/>Dhe ata u nisën, u ngjitën drejt maleve, arritën në luginën e Eshkolit dhe vëzhguan vendin.</para>
<para style="p"><verse number="25" style="v"/>Morën me vete disa fruta të vendit, na i sollën dhe na paraqitën raportin e tyre, duke thënë: "Vendi që po na jep Zoti, Perëndia ynë, është i mirë"".</para>
<para style="p"><verse number="26" style="v"/>"Por ju nuk deshët të ngjiteni dhe ngritët krye kundër urdhrit të Zotit, Perëndisë tuaj;</para>
<para style="p"><verse number="27" style="v"/>dhe murmuritët në çadrat tuaja dhe thatë: "Zoti na urren, për këtë arsye na nxori nga vendi i Egjiptit për të na dorëzuar në duart e amorenjve dhe për të na shkatërruar.</para>
<para style="p"><verse number="28" style="v"/>Ku mund të shkojmë? Vëllezërit tonë na pezmatuan zemrën duke na thënë: Është një popull më i madh dhe më shtatlartë se ne; qytetet janë të mëdha dhe të fortifikuara deri në qiell; pamë bile edhe bijtë e Anakimit".</para>
<para style="p"><verse number="29" style="v"/>Atëherë unë ju thashë: "Mos u trembni dhe mos kini frikë nga ata.</para>
<para style="p"><verse number="30" style="v"/>Zoti, Perëndia juaj, që shkon para jush, do të luftojë ai vetë për ju, ashtu si ka bërë para syve tuaj në Egjipt</para>
<para style="p"><verse number="31" style="v"/>dhe në shkretëtirë, ku ke parë se si Zoti, Perëndia yt, të ka shpënë ashtu si një njeri çon fëmijën e tij, gjatë gjithë rrugës që keni përshkuar derisa arritët në këtë vend".</para>
<para style="p"><verse number="32" style="v"/>Megjithatë ju nuk patët besim tek Zoti, Perëndia juaj,</para>
<para style="p"><verse number="33" style="v"/>që shkonte në rrugë para jush për t'ju gjetur një vend ku të ngrinit çadrat, me zjarrin e natës dhe me renë e ditës, për t'ju treguar cilën rrugë duhet të ndiqnit.</para>
<para style="p"><verse number="34" style="v"/>"Kështu Zoti dëgjoi fjalët tuaja, u zemërua dhe u betua duke thënë:</para>
<para style="p"><verse number="35" style="v"/>Me siguri, asnjë nga njerëzit e këtij brezi të keq nuk do ta shohë vendin e mirë që jam betuar t'u jap etërve tuaj,</para>
<para style="p"><verse number="36" style="v"/>me përjashtim të Kalebit, birit të Jenufehut. Ai do ta shohë; atij dhe bijve të tij do t'u jap tokën që ai ka shkelur, sepse i ka shkuar pas Zotit plotësisht".</para>
<para style="p"><verse number="37" style="v"/>Edhe kundër meje Zoti u zemërua për fajin tuaj dhe tha: "As ti nuk ke për të hyrë;</para>
<para style="p"><verse number="38" style="v"/>por Jozueu, bir i Nunit, që qëndron para teje, ka për të hyrë; përforcoje, se ai do ta bëjë Izraelin ta zotërojë vendin.</para>
<para style="p"><verse number="39" style="v"/>Fëmijët tuaj, që ju thatë se do të bëhen pre e armiqve, që sot nuk njohin as të mirën as të keqen, janë ata që do të hyjnë; do t'jua jap atyre vendin dhe ata do ta zotërojnë.</para>
<para style="p"><verse number="40" style="v"/>Ju kthehuni prapa dhe shkoni nga shkretëtira, në drejtim të Detit të Kuq".</para>
<para style="p"><verse number="41" style="v"/>Atëherë ju u përgjigjët, duke më thënë: "Kemi mëkatuar kundër Zotit. Ne do të ngjitemi dhe do të luftojmë pikërisht ashtu si ka thënë Zoti, Perëndia ynë". Dhe secili prej jush ngjeshi armët dhe filloi me guxim të ngjitet në drejtim të krahinës malore.</para>
<para style="p"><verse number="42" style="v"/>Dhe Zoti më tha: "U thuaj atyre: Mos u ngjitni dhe mos luftoni, sepse unë nuk jam midis jush, dhe ju do të mundeni nga armiqtë tuaj".</para>
<para style="p"><verse number="43" style="v"/>Unë jua thashë, por ju nuk më dëgjuat; bile ngritët krye kundër urdhrit të Zotit, u sollët me mendjemadhësi dhe u ngjitët drejt krahinës malore.</para>
<para style="p"><verse number="44" style="v"/>Atëherë amorenjtë, që banojnë në këtë krahinë malore, dolën kundër jush, ju ndoqën si bëjnë bletët dhe ju prapsën nga Seiri deri në Hormah.</para>
<para style="p"><verse number="45" style="v"/>Pastaj ju u kthyet dhe filluat të qani përpara Zotit; por Zoti nuk mori parasysh ankimet tuaja dhe nuk ju dëgjoi.</para>
<para style="p"><verse number="46" style="v"/>Kështu mbetët shumë ditë në Kadesh, gjithë kohën që qëndruat atje".</para>
<chapter number="2" style="c"/>
<para style="p"><verse number="1" style="v"/>"Pastaj u kthyem prapa dhe u nisëm nëpër shkretëtirë në drejtim të Detit të Kuq, ashtu si më pati thënë Zoti, dhe u sollëm rreth malit Seir për një kohë të gjatë.</para>
<para style="p"><verse number="2" style="v"/>Pastaj Zoti më foli duke thënë:</para>
<para style="p"><verse number="3" style="v"/>"Jeni sjellë mjaft rreth këtij mali; kthehuni nga veriu.</para>
<para style="p"><verse number="4" style="v"/>Dhe urdhëron popullin duke i thënë: Jeni duke kaluar kufirin e bijve të Esaut, vëllezërve tuaj, që banojnë në Seir; ata do të kenë frikë nga ju; prandaj hapni sytë;</para>
<para style="p"><verse number="5" style="v"/>mos i provokoni, sepse nuk do t'ju jap asgjë nga vendi i tyre, as aq sa mund të shkelë një këmbë, sepse malin e Seirit ia kam dhënë Esaut, si pronë të tij.</para>
<para style="p"><verse number="6" style="v"/>Do të blini me para prej tyre ushqimet që do të hani dhe do të blini gjithashtu me para ujin që do të pini.</para>
<para style="p"><verse number="7" style="v"/>Sepse Zoti, Perëndia yt, të ka bekuar në gjithë punën e duarve të tua; është kujdesur për udhëtimin tënd nëpër shkretëtirën e madhe. Zoti, Perëndia yt, ka qenë me ty gjatë këtyre dyzet viteve dhe asgjë nuk të ka munguar".</para>
<para style="p"><verse number="8" style="v"/>Kështu kaluam përtej bijve të Esaut, vëllezërve tanë, që banonin në Seir dhe, duke evituar rrugën e Arabahut, si dhe Eliathin dhe Etsion-Geberin, u tërhoqëm dhe vazhduam duke kaluar nëpër shkretëtirën e Moabit.</para>
<para style="p"><verse number="9" style="v"/>Pastaj Zoti më tha: "Mos sulmo Moabin dhe mos lufto kundër tij, sepse nuk do të të jap asnjë pjesë të vendit të tyre si trashëgimi, duke qenë se u kam dhënë Arin si pronë pasardhësve të Lotit.</para>
<para style="p"><verse number="10" style="v"/>(Në kohët e kaluara këtu banonin emimët, një popull i madh, i shumtë dhe trupmadh si anakimët.</para>
<para style="p"><verse number="11" style="v"/>Edhe këta konsideroheshin gjigantë, ashtu si anakimët; por moabitët i quanin emimë.</para>
<para style="p"><verse number="12" style="v"/>Seiri banohej në fillim nga horenjtë; por pasardhësit e Esaut i dëbuan, i shkatërruan dhe u vendosën në vendin e tyre, ashtu si ka bërë Izraeli në vendin që zotëron dhe që i ka dhënë Zoti).</para>
<para style="p"><verse number="13" style="v"/>Tani çohuni dhe kaloni përroin e Zeredit". Kështu ne kapërcyem përroin e Zeredit.</para>
<para style="p"><verse number="14" style="v"/>Koha e nevojshme për të arritur nga Kadesh-Barnea deri në kalimin e përroit të Zeredit, ishte tridhjetë e tetë vjet, derisa tërë brezi i luftëtarëve të zhdukej plotësisht nga kampi, ashtu si u qe betuar atyre Zoti.</para>
<para style="p"><verse number="15" style="v"/>Në fakt dora e Zotit qe kundër tyre për t'i asgjësuar nga kampi, derisa të zhdukeshin.</para>
<para style="p"><verse number="16" style="v"/>Kështu, kur luftëtari i fundit vdiq në mes të popullit,</para>
<para style="p"><verse number="17" style="v"/>Zoti më foli duke thënë:</para>
<para style="p"><verse number="18" style="v"/>"Sot ti po bëhesh gati të kalosh kufirin e Moabit në Ar;</para>
<para style="p"><verse number="19" style="v"/>por duke iu afruar bijve të Amonit, mos i sulmo dhe mos u shpall luftë, sepse unë nuk do të jap asnjë pjesë të vendit të bijve të Amonit si trashëgimi, sepse ua kam dhënë bijve të Lotit si pronë të tyre".</para>
<para style="p"><verse number="20" style="v"/>(Edhe konsiderohej si një vend gjigantësh; në kohërat e kaluara këtu banonin gjigantë; por amonitët i quanin zamzumimë,</para>
<para style="p"><verse number="21" style="v"/>një popull i madh, i shumtë dhe shtatlartë si anakimët; por Zoti i shkatërroi para amonitëve, që i dëbuan dhe u vendosën në vendin e tyre,</para>
<para style="p"><verse number="22" style="v"/>ashtu si kishte vepruar Zoti me pasardhësit e Esaut që banonin në Seir, kur shkatërroi horenjtë përpara tyre. Ata i dëbuan dhe u vendosën në vendin e tyre deri në ditët tona.</para>
<para style="p"><verse number="23" style="v"/>Edhe avenjtë, që banonin në fshatrat deri në Gaza, u shkatërruan nga kaftorimët, që kishin ardhur nga Kaftori, të cilët u vendosën në vendin e tyre).</para>
<para style="p"><verse number="24" style="v"/>"Çohuni, vihuni në marshim dhe kaloni përroin Arnon; ja, unë po e kaloj nën pushtetin tënd Sihonin, amoreun, mbretin e Heshbonit, dhe vendin e tij; fillo ta shtiesh atë në dorë dhe shpalli luftë.</para>
<para style="p"><verse number="25" style="v"/>Sot do të filloj t'u kall frikën dhe terrorin tënd popujve nën tërë qiejt, të cilët do të dëgjojnë të flitet për ty, do të dridhen dhe do t'i zërë ankthi nga shkaku yt.</para>
<para style="p"><verse number="26" style="v"/>Atëherë nga shkretëtira e Kedemothit i dërgova lajmëtarë Sihonit, mbretit të Heshbonit, me propozime paqësore, për t'i thënë:</para>
<para style="p"><verse number="27" style="v"/>Lërmë të kaloj nëpër vendin tënd; unë do të shkoj nëpër rrugën Mbretërore, pa u kthyer as djathtas as majtas.</para>
<para style="p"><verse number="28" style="v"/>Ti do të më shesësh me para ushqimet që do të ha dhe do të më japësh me para ujin që do të pi; më lejo vetëm të kaloj me këmbë</para>
<para style="p"><verse number="29" style="v"/>(ashtu si kanë bërë për mua pasardhësit e Esaut që banojnë në Seir dhe moabitët që banojnë në Ar), derisa unë të kem kaluar Jordanin për të hyrë në vendin që Zoti, Perëndia ynë, na dha".</para>
<para style="p"><verse number="30" style="v"/>Por Sihoni, mbret i Heshbonit, nuk deshi të na linte të kalonim nëpër territorin e tij, sepse Zoti, Perëndia yt, i kishte ngurtësuar frymën dhe e kishte bërë kryeneç, për të ta dhënë në duart e tua, siç është pikërisht sot.</para>
<para style="p"><verse number="31" style="v"/>Dhe Zoti më tha: "Shiko, kam filluar të kaloj nën pushtetin tënd Sihonin dhe vendin e tij; fillo ta pushtosh, që ti të bëhesh zotëruesi i vendit të tij".</para>
<para style="p"><verse number="32" style="v"/>Atëherë Sihoni doli kundër nesh me gjithë njerëzit e tij, për t'u ndeshur në Jahats.</para>
<para style="p"><verse number="33" style="v"/>Por Zoti, Perëndia ynë, na e dha në dorë, dhe ne e mundëm atë, bijtë e tij dhe tërë njerëzit e tij.</para>
<para style="p"><verse number="34" style="v"/>Në atë kohë pushtuam tërë qytetet e tij dhe shfarosëm burrat, gratë dhe fëmijët e çdo qyteti; nuk lamë gjallë asnjë.</para>
<para style="p"><verse number="35" style="v"/>Morëm si plaçkë vetëm bagëtinë dhe plaçkën e qyteteve që kishim pushtuar.</para>
<para style="p"><verse number="36" style="v"/>Nga Aroeri, që ndodhet në brigjet e përroit Arnon dhe nga qyteti që është në luginë, deri në Galaad, nuk pati asnjë qytet që të ishte shumë i fortë për ne; Zoti Perëndia ynë, na i dha të gjitha në dorën tonë.</para>
<para style="p"><verse number="37" style="v"/>Por nuk iu afrove vendit të bijve të Amonit, dhe asnjë vendi anës përroit Jabok, as qyteteve të vendit malor dhe tërë qendrave që Zoti, Perëndia ynë, na kishte ndaluar të sulmonim.</para>
<chapter number="3" style="c"/>
<para style="p"><verse number="1" style="v"/>"Pastaj u kthyem dhe u ngjitëm nëpër rrugën e Bashanit; dhe Ogu, mbret i Bashanit, me gjithë njerëzit e tij, na doli kundër për t'u ndeshur në Edrej.</para>
<para style="p"><verse number="2" style="v"/>Por Zoti më tha: "Mos ki frikë nga ai, sepse unë do ta jap atë në duart e tua, tërë njerëzit e tij dhe vendin e tij; do t'i bësh atij atë që i bëre Sihonit, mbretit të amorenjve, që banonte në Heshbon".</para>
<para style="p"><verse number="3" style="v"/>Kështu Zoti, Perëndia ynë, na dha në dorë edhe Ogun, mbretin e Bashanit, me gjithë njerëzit e tij; dhe ne e mundëm atë pa lënë gjallë asnjë.</para>
<para style="p"><verse number="4" style="v"/>Në atë kohë pushtuam tërë qytetet e tij; nuk pati qytet që nuk ra në dorën tonë: gjashtëdhjetë qytete, tërë krahina e Argobit, mbretëria e Ogut në Bashan.</para>
<para style="p"><verse number="5" style="v"/>Tërë këto qytete ishin të fortifikuara me mure të larta, porta dhe shufra hekuri, pa llogaritur një numër të madh fshatrash.</para>
<para style="p"><verse number="6" style="v"/>Ne vendosëm t'i shfarosim, ashtu si kishim vepruar me Sihonin, mbretin e Heshbonit, duke shkatërruar plotësisht tërë qytetet, duke shfarosur burrat, gratë dhe fëmijët.</para>
<para style="p"><verse number="7" style="v"/>Por mbajtëm si plaçkë tërë bagëtinë dhe plaçkat e qyteteve të tyre.</para>
<para style="p"><verse number="8" style="v"/>Në atë kohë, pra, morëm nga duart e dy mbretërve të amorenjve vendin që ndodhet matanë Jordanit, nga përroi i Armonit deri në malin e Hermonit,</para>
<para style="p"><verse number="9" style="v"/>(Hermoni quhet Sirion nga sidonët dhe Senir nga amorenjtë),</para>
<para style="p"><verse number="10" style="v"/>të gjitha qytetet e fushës, tërë Galaadin, tërë Bashanin deri në Salkah dhe në Edrej, qytete të mbretërisë së Ogut në Bashan.</para>
<para style="p"><verse number="11" style="v"/>Sepse Ogu, mbret i Bashanit, ishte i vetmi që kishte mbetur gjallë nga fisi i gjigantëve. Ja, shtrati i tij ishte një shtrat prej hekuri (a nuk ndodhet sot ndofta në Rabah të amonitëve?). Ai është i gjatë nëntë kubitë dhe i gjerë katër kubitë, sipas kubitit të njeriut.</para>
<para style="p"><verse number="12" style="v"/>Në atë kohë ne pushtuam këtë vend; unë u dhashë rubenitëve dhe gaditëve territorin e Aroerit, gjatë përroit Arnon deri në gjysmën e krahinës malore të Galaadit së bashku me qytetet e tij;</para>
<para style="p"><verse number="13" style="v"/>dhe i dhashë gjysmës së fisit të Manasit mbetjen e Galaadit dhe tërë Bashanin, mbretërinë e Ogut (tërë krahinën e Argobit me gjithë Bashanin, që quhej vendi i gjigantëve.</para>
<para style="p"><verse number="14" style="v"/>Jairi, bir i Manasit, mori tërë krahinën e Argobit, deri në kufijtë e geshuritëve dhe të maakathitëve; dhe u vuri emrin e tij lagjeve të Bashanit, që edhe sot quhen qytetet e Jairit).</para>
<para style="p"><verse number="15" style="v"/>Dhe i dhashë Makirin Galaadit.</para>
<para style="p"><verse number="16" style="v"/>Rubenitëve dhe gaditëve u dhashë territorin e Galaadit deri në përroin e Armonit, bashkë me gjysmën e lumit që shërben si kufi, dhe deri në lumin Jabok, që është kufiri i bijve të Amonit,</para>
<para style="p"><verse number="17" style="v"/>dhe Arabahun, me Jordanin si kufi, nga Kinerethi deri në bregun lindor të detit të Arabahut poshtë shpateve të Pisgahut.</para>
<para style="p"><verse number="18" style="v"/>Në atë kohë unë ju dhashë këtë urdhër, duke thënë: "Zoti, Perëndia juaj, ju ka dhënë këtë vend që ta zotëroni. Ju të gjithë, njerëz trima, do të kaloni Jordanin të armatosur, në krye të bijve të Izraelit, të vëllezërve tuaj.</para>
<para style="p"><verse number="19" style="v"/>Por bashkëshortet tuaja, të vegjlit dhe bagëtia juaj (e di që keni shumë bagëti) do të mbeten në qytetet që ju kam dhënë,</para>
<para style="p"><verse number="20" style="v"/>përderisa Zoti t'i lërë vëllezërit tuaj të çlodhen, ashtu siç bëri me juve, dhe të shtien edhe ata në dorë vendin që Zoti, Perëndia juaj, u jep atyre matanë Jordanit. Pastaj secili ka për t'u kthyer në trashëgiminë që ju dhashë".</para>
<para style="p"><verse number="21" style="v"/>Në atë kohë urdhërova gjithashtu Jozueun, duke thënë: "Sytë e tu kanë parë të gjitha ato që Zoti, Perëndia juaj, u ka bërë këtyre dy mbretërve; në të njëjtën mënyrë do të veprojë Zoti në të gjitha mbretëritë që do të përshkosh.</para>
<para style="p"><verse number="22" style="v"/>Mos kini frikë prej tyre, sepse Zoti, Perëndia juaj, ka për të luftuar ai vetë për ju".</para>
<para style="p"><verse number="23" style="v"/>Në të njëjtën kohë unë iu luta Zotit, duke i thënë:</para>
<para style="p"><verse number="24" style="v"/>O Zot, O Zot, ti ke filluar t'i tregosh shërbëtorit tënd madhështinë tënde dhe dorën e fuqishme që ke; sepse cila është perëndia në qiell apo në tokë që mund të kryejë vepra dhe mrekulli si ato që bën ti?</para>
<para style="p"><verse number="25" style="v"/>Prandaj më lër të kaloj Jordanin për të parë vendin e bukur që është matanë tij, krahinën e bukur malore dhe Libanin".</para>
<para style="p"><verse number="26" style="v"/>Por Zoti u zemërua me mua, për shkakun tuaj, dhe nuk e plotësoi dëshirën time. Kështu Zoti më tha: "Mjaft me kaq; mos më fol më për këtë gjë.</para>
<para style="p"><verse number="27" style="v"/>Ngjitu në majën e Pisgahut, hidh sytë nga perëndimi, nga veriu, nga jugu dhe nga lindja dhe sodit me sytë e tu, sepse ti nuk do ta kalosh këtë Jordan.</para>
<para style="p"><verse number="28" style="v"/>Por jepi urdhër Jozueut, përforcoje dhe jepi zemër, sepse ai do ta kalojë Jordanin në krye të këtij populli dhe do ta bëjë Izraelin zot të vendit që ke për të parë".</para>
<para style="p"><verse number="29" style="v"/>Kështu u ndalëm në luginën përballë Beth-Peorit".</para>
<chapter number="4" style="c"/>
<para style="p"><verse number="1" style="v"/>"Tani, pra, o Izrael, dëgjo statutet dhe dekretet që po ju mësoj, që t'i zbatoni në praktikë, të jetoni dhe të shtini në dorë vendin që Zoti, Perëndia i etërve tuaj, ju jep.</para>
<para style="p"><verse number="2" style="v"/>Nuk do t'i shtoni asgjë atyre që unë ju urdhëroj dhe nuk do t'u hiqni asgjë, por zotohuni të zbatoni urdhrat e Zotit, Perëndisë tuaj, që unë ju porosis.</para>
<para style="p"><verse number="3" style="v"/>Sytë tuaj panë atë që Zoti bëri në Baal-Peor; sepse Zoti, Perëndia juaj, shkatërroi para jush të gjithë ata që kishin shkuar pas Baal-Peorit;</para>
<para style="p"><verse number="4" style="v"/>por ju që i qëndruat besnikë Zotit, Perëndisë tuaj, sot jeni të gjithë të gjallë.</para>
<para style="p"><verse number="5" style="v"/>Ja, unë ju mësova statutet dhe dekretet, ashtu si Zoti, Perëndia im, më ka urdhëruar, me qëllim që t'i zbatoni në vendin në të cilin po hyni për ta shtënë në dorë.</para>
<para style="p"><verse number="6" style="v"/>Do t'i respektoni, pra, dhe do t'i zbatoni në praktikë; sepse kjo do të jetë dituria dhe zgjuarsia juaj në sytë e popujve, të cilët, duke dëgjuar të flitet për të gjitha këto statute, kanë për të thënë: "Ky komb i madh është një popull i ditur dhe i zgjuar!".</para>
<para style="p"><verse number="7" style="v"/>Cili komb i madh ka në fakt Perëndinë aq pranë vetes, si Zotin Perëndinë tonë, që është pranë nesh sa herë e kërkojmë?</para>
<para style="p"><verse number="8" style="v"/>Cili komb i madh ka statute dhe dekrete të drejta si gjithë ky ligj që po ju vë përpara sot?</para>
<para style="p"><verse number="9" style="v"/>Vetëm kini kujdes për veten tuaj dhe tregohuni të zellshëm për shpirtin tuaj, në mënyrë që të mos harroni gjërat që sytë tuaj kanë parë dhe këto të mos largohen nga zemra juaj për të gjitha ditët e jetës suaj. Por ua mësoni bijve tuaj dhe bijve të bijve tuaj,</para>
<para style="p"><verse number="10" style="v"/>veçanërisht për ditën gjatë së cilës jeni paraqitur para Zotit, Perëndisë tuaj në Horeb, kur Zoti më tha: "Më mblidh popullin dhe ai të dëgjojë fjalët e mia, që të mësojnë të më kenë frikë gjatë të gjitha ditëve që do të jetojnë mbi tokë dhe t'ua mësojnë bijve të tyre".</para>
<para style="p"><verse number="11" style="v"/>Atëherë ju u afruat dhe u ndalët në këmbët e malit; dhe mali digjej nga flakët që ngriheshin në mes të qiellit, dhe ishte rrethuar nga terrina, nga re dhe nga një errësirë e dendur.</para>
<para style="p"><verse number="12" style="v"/>Dhe Zoti ju foli nga mesi i zjarrit; ju dëgjuat tingëllimin e fjalëve, por nuk patë asnjë figurë; dëgjuat vetëm një zë.</para>
<para style="p"><verse number="13" style="v"/>Kështu ai ju shpalli besëlidhjen e tij, që ju porositi të respektoni, domethënë të dhjetë urdhërimet; dhe i shkroi mbi dy pllaka prej guri.</para>
<para style="p"><verse number="14" style="v"/>Dhe mua, në atë kohë, Zoti më urdhëroi t'ju mësoj statutet dhe dekretet, që t'i zbatoni në vendin ku jeni duke hyrë për t'u bërë zotër të tij.</para>
<para style="p"><verse number="15" style="v"/>Me qenë, pra se nuk patë asnjë figurë ditën që Zoti ju foli në Horeb nga mesi i zjarrit, tregoni kujdes të veçantë për shpirtrat tuaja,</para>
<para style="p"><verse number="16" style="v"/>me qëllim që të mos shthureni dhe të mos gdhendni ndonjë shëmbëlltyrë, në trajtën e ndonjë figure: paraqitjen e një burri apo të një gruaje,</para>
<para style="p"><verse number="17" style="v"/>paraqitjen e një kafshe që është mbi tokë, paraqitjen e një zogu që fluturon në qiell,</para>
<para style="p"><verse number="18" style="v"/>paraqitjen e çdo gjëje që zvarritet mbi dhe, paraqitjen e një peshku që noton në ujërat poshtë tokës;</para>
<para style="p"><verse number="19" style="v"/>sepse duke ngritur sytë në qiell dhe duke parë diellin, hënën, yjet, të tëra, domethënë tërë ushtrinë qiellore, ti të mos nxitesh të biesh përmbys përpara këtyre gjërave dhe t'u shërbesh, gjërave që Zoti, Perëndia yt, u ka dhënë tërë popujve që ndodhen nën të gjithë qiejt;</para>
<para style="p"><verse number="20" style="v"/>por Zoti ju mori dhe ju nxori nga furra e hekurt, nga Egjipti, për të qenë populli i tij, trashëgimia e tij, ashtu siç jeni sot.</para>
<para style="p"><verse number="21" style="v"/>Zoti u zemërua me mua për shkakun tuaj, dhe u betua që nuk do ta kaloja Jordanin dhe nuk do të hyja në vendin e mirë që Zoti, Perëndia yt, të jep si trashëgimi.</para>
<para style="p"><verse number="22" style="v"/>Kështu unë do të vdes në këtë vend pa kaluar Jordanin; ju do ta kaloni dhe do të shtini në dorë atë vend të mirë.</para>
<para style="p"><verse number="23" style="v"/>Ruhuni se harroni besëlidhjen që Zoti, Perëndia juaj, ka lidhur me ju, dhe bëni ndonjë shëmbëlltyrë të gdhendur në trajtën e çfarëdo gjëje që Zoti, Perëndia yt, e ka ndaluar.</para>
<para style="p"><verse number="24" style="v"/>Sepse Zoti, Perëndia yt, është një zjarr që të konsumon, një Zot ziliqar.</para>
<para style="p"><verse number="25" style="v"/>Kur të kesh pjellë bij dhe bij të bijve të tu, dhe të keni banuar për një kohë të gjatë në atë vend, në rast se shthureni dhe sajoni shëmbëlltyra të gdhendura në trajtën e çfarëdo gjëje, dhe bëni të keqen në sytë e Zotit, Perëndisë tuaj, për ta ngacmuar,</para>
<para style="p"><verse number="26" style="v"/>unë thërres sot për të dëshmuar kundër jush qiellin dhe tokën, se ju do të zhdukeni shpejt plotësisht nga vendi ku shkoni për t'u bërë zotër të tij, duke kaluar Jordanin. Ju atje nuk do t'i zgjatni ditët tuaja, por do të shkatërroheni plotësisht.</para>
<para style="p"><verse number="27" style="v"/>Dhe Zoti do t'ju shpërndajë midis popujve, dhe nuk do të mbetet nga ju veçse një numër i vogël njerëzish midis kombeve ku do t'ju çojë Zoti.</para>
<para style="p"><verse number="28" style="v"/>Dhe atje do t'u shërbeni perëndive prej druri e prej guri, të bëra nga dora e njeriut, që nuk shohin, nuk dëgjojnë, nuk hanë dhe nuk nuhasin.</para>
<para style="p"><verse number="29" style="v"/>Por aty do të kërkosh Zotin, Perëndinë tënd; dhe do ta gjesh, në rast se do ta kërkosh me gjithë zemër dhe me gjithë shpirt.</para>
<para style="p"><verse number="30" style="v"/>Kur do të jesh në ankth dhe do të kenë ndodhur tërë këto gjëra, në kohën e fundit, do të kthehesh tek Zoti, Perëndia yt, dhe do ta dëgjosh zërin e tij;</para>
<para style="p"><verse number="31" style="v"/>(sepse Zoti, Perëndia yt, është një Zot mëshirëplotë); ai nuk të ka braktisur dhe nuk do të të shkatërrojë, nuk do të harrojë besëlidhjen për të cilën iu betua etërve të tu.</para>
<para style="p"><verse number="32" style="v"/>Pyet gjithashtu kohërat e lashta, që kanë qenë para teje, nga dita që Perëndia krijoi njeriun në tokë, dhe pyet nga një anë e qiellit në tjetrën në se ka pasur ndonjë herë një gjë aq të madhe si kjo ose në se është dëgjuar një gjë e tillë si kjo.</para>
<para style="p"><verse number="33" style="v"/>A ka pasur vallë ndonjë popull që të ketë dëgjuar zërin e Perëndisë të flasë nga mesi i zjarrit, siç e dëgjove ti, dhe të ketë mbetur gjallë?</para>
<para style="p"><verse number="34" style="v"/>A ka pasur vallë ndonjë Perëndi që ka provuar të shkojë e të marrë për vete një komb në mes të një kombi tjetër me anë provash, shenjash, mrekullish dhe betejash, me dorë të fuqishme, me krahë të shtrirë dhe me ankthe të mëdha terrori, siç bëri për ju Zoti, Perëndia juaj, në Egjipt para syve tuaj?</para>
<para style="p"><verse number="35" style="v"/>Të tëra këto të janë treguar, në mënyrë që të pranosh se Zoti është Perëndi dhe që nuk ka asnjë tjetër veç tij.</para>
<para style="p"><verse number="36" style="v"/>Nga qielli bëri që të dëgjosh zërin e tij që të të mësojë; dhe mbi tokë të bëri të shikosh zjarrin e tij të madh dhe dëgjove fjalët e tij në mes të zjarrit.</para>
<para style="p"><verse number="37" style="v"/>Dhe nga që i deshi etërit e tu, ai zgjodhi pasardhësit e tyre dhe i nxori nga Egjipti në prani të tij, me anë të fuqisë së tij të madhe.</para>
<para style="p"><verse number="38" style="v"/>duke dëbuar para teje kombe më të mëdha dhe më të fuqishme se ti, me qëllim që ti të hyje dhe ta merrje si trashëgimi vendin e tyre.</para>
<para style="p"><verse number="39" style="v"/>Mëso, pra, sonte dhe mbaje në zemrën tënde që Zoti është Perëndi atje lart në qiejt dhe këtu poshtë në tokë, dhe se nuk ka asnjë tjetër.</para>
<para style="p"><verse number="40" style="v"/>Respekto pra statutet dhe urdhërimet e tij që unë po të jap sot, që të jetosh në begati ti dhe bijtë e tu mbas teje dhe të zgjatësh ditët e tua në vendin që Zoti, Perëndiai yt, po të jep përgjithnjë".</para>
<para style="p"><verse number="41" style="v"/>Atëherë Moisiu veçoi tri qytete matanë Jordanit, në drejtim të lindjes,</para>
<para style="p"><verse number="42" style="v"/>në të cilët mund të strehohej vrasësi që kishte vrarë të afërmin e tij padashur, pa e urryer më parë, dhe me qëllim që të ruante jetën e tij duke u strehuar në njërin prej këtyre qyteteve:</para>
<para style="p"><verse number="43" style="v"/>Betseri në shkretëtirën e krahinës fushore për rubenitët, Ramothi në Galaad për gaditët dhe Golani në Bashan për manasitët.</para>
<para style="p"><verse number="44" style="v"/>Ky është ligji që Moisiu u paraqiti bijve të Izraelit.</para>
<para style="p"><verse number="45" style="v"/>Këto janë rregullat, statutet dhe dekretet që Moisiu u dha bijve të Izraelit kur dolën nga Egjipti,</para>
<para style="p"><verse number="46" style="v"/>matanë Jordanit, në luginën përballë Beth-Peorit, në vendin e Sihonit, mbretit të amorenjve, që banonte në Heshbon, dhe që Moisiu dhe bijtë e Izraelit i mundën kur dolën nga Egjipti.</para>
<para style="p"><verse number="47" style="v"/>Ata shtinë në dorë vendin e tij dhe vendin e Ogut, mbretit të Balshanit, dy mbretër të amorenjve, që banonin matanë Jordanit, në drejtim të lindjes,</para>
<para style="p"><verse number="48" style="v"/>nga Aroreri, që ndodhet në brigjet e përroit Arnon, deri në malin Sion, (domethënë mali i Hermonit),</para>
<para style="p"><verse number="49" style="v"/>bashkë me gjithë fushën matanë Jordanit, në drejtim të lindjes, deri në detin e Arabahut, poshtë shpateve të Pisgahut.</para>
<chapter number="5" style="c"/>
<para style="p"><verse number="1" style="v"/>Moisiu mblodhi tërë Izraelin dhe i tha: "Dëgjo, Izrael, statutet dhe dekretet që unë shpall sot në veshët e tu me qëllim që ti t'i mësosh dhe të zotohesh t'i zbatosh.</para>
<para style="p"><verse number="2" style="v"/>Zoti, Perëndia ynë, lidhi një besëlidhje me ne në Horeb.</para>
<para style="p"><verse number="3" style="v"/>Zoti e lidhi këtë besëlidhje jo me etërit tanë, por me ne që jemi këtu të gjithë të gjallë.</para>
<para style="p"><verse number="4" style="v"/>Zoti ju foli në sy në mal, nga mesi i zjarrit.</para>
<para style="p"><verse number="5" style="v"/>Unë ndodhesha atëherë midis Zotit dhe jush për t'ju referuar fjalën e tij, sepse ju patët frikë nga zjarri dhe nuk u ngjitët në mal. Ai tha:</para>
<para style="p"><verse number="6" style="v"/>"Unë jam Zoti, Perëndia yt, që të ka nxjerrë nga vendi i Egjiptit, nga shtëpia e skllavërisë.</para>
<para style="p"><verse number="7" style="v"/>Nuk do të kesh perëndi të tjera përpara meje.</para>
<para style="p"><verse number="8" style="v"/>Nuk do të bësh asnjë skulpturë apo shëmbëlltyrë të gjërave që janë atje lart në qiell, këtu poshtë në tokë apo në ujërat poshtë tokës.</para>
<para style="p"><verse number="9" style="v"/>Nuk do të biesh përmbys para tyre dhe nuk do t'u shërbesh, sepse unë, Zoti, Perëndia yt, jam një Perëndi xheloz që dënon paudhësinë e etërve ndaj bijve deri në brezin e tretë dhe të katërt të atyre që më urrejnë,</para>
<para style="p"><verse number="10" style="v"/>por tregohem i dashur ndaj mijëra njerëzish që më duan dhe respektojnë urdhërimet e mia.</para>
<para style="p"><verse number="11" style="v"/>Nuk do ta përdorësh më kot emrin e Zotit, Perëndisë tënd, sepse Zoti nuk ka për ta lënë të padënuar atë që përdor emrin e tij kot.</para>
<para style="p"><verse number="12" style="v"/>Respekto ditën e shtunë për të shenjtëruar, ashtu siç të ka porositur Zoti, Perëndia yt.</para>
<para style="p"><verse number="13" style="v"/>Do të punosh gjashtë ditë dhe gjatë këtyre ditëve do të bësh çdo punë tënde,</para>
<para style="p"><verse number="14" style="v"/>por dita e shtatë është e shtuna, e shenjtë për Zotin, Perëndinë tënd; nuk do të bësh gjatë kësaj dite asnjë punë, as ti, as biri yt, as bija jote, as shërbëtori, as shërbëtorja, as kau, as gomari, asnjë nga kafshët e tua, dhe të huajt që ndodhen brenda portave të shtëpisë sate, me qëllim që shërbëtori dhe shërbëtorja jote të çlodhen si ti.</para>
<para style="p"><verse number="15" style="v"/>Dhe mos harro që ke qenë skllav në vendin e Egjiptit dhe që Zoti, Perëndia yt, të nxori që andej me një dorë të fuqishme dhe vepruese; prandaj Zoti, Perëndia yt, të urdhëron të respektosh ditën e shtunë.</para>
<para style="p"><verse number="16" style="v"/>Do të nderosh atin dhe nënën tënde ashtu si të ka urdhëruar Zoti, Perëndia yt, që të jetosh gjatë dhe të gëzosh begatinë në tokën që Zoti, Perëndia yt, po të jep.</para>
<para style="p"><verse number="17" style="v"/>Nuk do të vrasësh.</para>
<para style="p"><verse number="18" style="v"/>Nuk do të shkelësh besnikërinë bashkëshortore.</para>
<para style="p"><verse number="19" style="v"/>Nuk do të vjedhësh.</para>
<para style="p"><verse number="20" style="v"/>Nuk do të bësh dëshmi të rreme kundër të afërmit tënd.</para>
<para style="p"><verse number="21" style="v"/>Nuk do të dëshirosh gruan e të afërmit tënd, nuk do të dëshirosh shtëpinë e të afërmit tënd, as arën, as shërbëtorin, as shërbëtoren, as kaun, as gomarin dhe asnjë send që janë pronë e tij".</para>
<para style="p"><verse number="22" style="v"/>Këto fjalë tha Zoti përpara tërë asamblesë tuaj, nga mesi i zjarrit, të resë dhe të errësirës së dendur, me zë të fortë; dhe nuk shtoi tjetër. I shkroi mbi dy pllaka prej guri dhe mi dha mua.</para>
<para style="p"><verse number="23" style="v"/>Kur ju dëgjuat zërin në mes të errësirës, ndërsa mali ishte tërë flakë, ju m'u afruat, gjithë prijësit e fiseve dhe pleqtë tuaj,</para>
<para style="p"><verse number="24" style="v"/>dhe thatë: "Ja, Zoti, Perëndia ynë, na tregoi lavdinë dhe madhërinë e tij, dhe ne dëgjuam zërin e tij nga mesi i zjarrit; sot kemi parë që Perëndia mund të flasë me njeriun dhe ky të mbetet i gjallë.</para>
<para style="p"><verse number="25" style="v"/>Po pse duhet të vdesim? Ky zjarr i madh në të vërtetë do të na gllabërojë; në rast se vazhdojmë të dëgjojmë akoma zërin e Zotit, të Perëndisë tonë, ne kemi për të vdekur.</para>
<para style="p"><verse number="26" style="v"/>Sepse, midis gjithë njerëzve, kush është ai që, si ne, ka dëgjuar zërin e Perëndisë të gjallë të flasë në mes të zjarrit dhe ka mbetur i gjallë?</para>
<para style="p"><verse number="27" style="v"/>Afrohu ti dhe dëgjo të gjitha ato që Zoti, Perëndia ynë, do të të thotë, dhe ne do ta dëgjojmë dhe do të bëjmë ato që kërkon ai".</para>
<para style="p"><verse number="28" style="v"/>Zoti dëgjoi tingullin e fjalëve tuaja ndërsa më flisnit; kështu Zoti më tha: "Unë dëgjova tingullin e fjalëve që ky popull të drejtoi; çdo gjë që ata thanë është mirë.</para>
<para style="p"><verse number="29" style="v"/>Ah, sikur të kishin gjithnjë një zemër të tillë, të më kishin frikë dhe të respektonin tërë urdhërimet e mia, që të rronin gjithnjë në begati ata dhe bijtë e tyre!</para>
<para style="p"><verse number="30" style="v"/>Shko dhe u thuaj: Kthehuni në çadrat tuaja.</para>
<para style="p"><verse number="31" style="v"/>Por ti qëndro këtu me mua dhe unë do të të tregoj tërë urdhërimet, tërë statutet dhe dekretet që do t'u mësosh atyre, me qëllim që t'i zbatojnë në vendin që unë po u jap si trashëgimi".</para>
<para style="p"><verse number="32" style="v"/>Kini pra kujdes të bëni atë që Zoti, Perëndia juaj, ju ka urdhëruar; mos u shmangni as djathtas, as majtas;</para>
<para style="p"><verse number="33" style="v"/>ecni të tërë në rrugën që Zoti, Perëndia juaj, ju ka caktuar, që të jetoni, të keni mbarësi dhe të zgjatni ditët tuaja në vendin që do të pushtoni".</para>
<chapter number="6" style="c"/>
<para style="p"><verse number="1" style="v"/>Ky është urdhërimi, statutet dhe dekretet që Zoti, Perëndia juaj, ka urdhëruar t'ju mësojë, për t'i zbatuar në vendin në të cilin po hyni për ta marrë në zotërim;</para>
<para style="p"><verse number="2" style="v"/>me qëllim që ti të kesh frikë nga Zoti, Perëndia yt, të respektosh gjatë gjithë ditëve të jetës sate, ti, yt bir dhe djali i birit tënd, të tëra statutet dhe të gjitha urdhërimet e tij që unë po të jap, dhe me qëllim që ditët e jetës sate të zgjaten.</para>
<para style="p"><verse number="3" style="v"/>Dëgjo, pra, Izrael, dhe ki kujdes t'i zbatosh në praktikë, me qëllim që të njohësh begatinë dhe të shumëzohesh me të madhe në vendin ku rrjedh qumësht dhe mjaltë, ashtu si të ka thënë Zoti, Perëndia i etërve të tu.</para>
<para style="p"><verse number="4" style="v"/>Dëgjo, Izrael, Zoti, Perëndia ynë, është një i vetëm.</para>
<para style="p"><verse number="5" style="v"/>Ti do ta duash, pra, Zotin, Perëndinë tënd, me gjithë zemër, me gjithë shpirt dhe me tërë forcën tënde.</para>
<para style="p"><verse number="6" style="v"/>Dhe këto fjalë që sot po të urdhëroj do të mbeten në zemrën tënde;</para>
<para style="p"><verse number="7" style="v"/>do t'ua ngulitësh bijve të tu, do të flasësh për to kur rri ulur në shtëpinë tënde, kur ecën rrugës, kur ke rënë në shtrat dhe kur çohesh.</para>
<para style="p"><verse number="8" style="v"/>Do t'i lidhësh si një shenjë në dorë, do të jenë si shirita midis syve,</para>
<para style="p"><verse number="9" style="v"/>dhe do t'i shkruash mbi pllakat e shtëpisë sate dhe mbi portat e tua.</para>
<para style="p"><verse number="10" style="v"/>Kur pastaj Zoti, Perëndia yt, do të të fusë në vendin për të cilin iu betua etërve të tu, Abrahamit, Isakut dhe Jakobit, të të japë qytete të mëdha dhe të bukura që ti nuk i ke ndërtuar,</para>
<para style="p"><verse number="11" style="v"/>dhe shtëpi plot me të mira që ti nuk i ke mbushur, puse të çelur që ti nuk i ke gërmuar, vreshta dhe ullishte që ti nuk i ke mbjellë; kur të kesh ngrënë dhe të jesh ngopur,</para>
<para style="p"><verse number="12" style="v"/>ki kujdes të mos harrosh Zotin që të nxori nga vendi i Egjiptit, nga shtëpia e skllavërisë.</para>
<para style="p"><verse number="13" style="v"/>Do të kesh frikë nga Zoti, Perëndia yt, do t'i shërbesh dhe do të betohesh për emrin e tij.</para>
<para style="p"><verse number="14" style="v"/>Nuk do të shkoni pas perëndive të tjera midis perëndive të popujve që ju rrethojnë,</para>
<para style="p"><verse number="15" style="v"/>(sepse Zoti, Perëndia yt, që ndodhet në mes teje, është një Perëndi ziliqar); përndryshe zemërimi i Zotit, Perëndisë tënd, do të ndizej kundër teje dhe do të bënte që ti të zhdukesh nga faqja e dheut.</para>
<para style="p"><verse number="16" style="v"/>Nuk do të tundoni Zotin, ashtu si u përpoqët në Masa.</para>
<para style="p"><verse number="17" style="v"/>Do të respektoni me kujdes urdhërimet e Zotit, Perëndisë tuaj, rregullat dhe statutet e tij që ai ju ka urdhëruar.</para>
<para style="p"><verse number="18" style="v"/>Prandaj do të bësh atë që është e drejtë dhe e mirë në sytë e Zotit, që ti të përparosh dhe të hysh e të pushtosh vendin e mirë që Zoti iu betua t'u japë etërve të tu,</para>
<para style="p"><verse number="19" style="v"/>duke dëbuar tërë armiqtë e tu, ashtu siç kishte premtuar Zoti.</para>
<para style="p"><verse number="20" style="v"/>Kur në të ardhmen biri yt do të të pyesë: "Çfarë kuptimi kanë këto rregulla, statute dhe dekrete, që Zoti, Perëndia ynë, ju ka urdhëruar?",</para>
<para style="p"><verse number="21" style="v"/>ti do t'i përgjigjesh birit tënd: "Ishim skllevër të Faraonit në Egjipt dhe Zoti na nxori nga Egjipti me një dorë të fuqishme</para>
<para style="p"><verse number="22" style="v"/>Përveç kësaj Zoti veproi para syve tona, kreu mrekulli të mëdha dhe të tmerrshme kundër Egjiptit, Faraonit dhe gjithë shtëpisë së tij.</para>
<para style="p"><verse number="23" style="v"/>Dhe na nxori që andej për të na çuar në vendin që u ishte betuar t'u jepte etërve tanë.</para>
<para style="p"><verse number="24" style="v"/>Kështu Zoti na urdhëroi të zbatonim në praktikë të gjitha këto statute duke pasur frikë nga Zoti, Perëndia ynë, që të kemi gjithnjë mirëqenie dhe që ai të na mbante të gjallë, siç po ndodh tani.</para>
<para style="p"><verse number="25" style="v"/>Dhe kjo do të jetë drejtësia jonë në rast se kujdesemi të zbatojmë në praktikë tërë urdhërimet e Zotit, Perëndisë tonë, ashtu siç na ka urdhëruar"".</para>
<chapter number="7" style="c"/>
<para style="p"><verse number="1" style="v"/>"Kur Zoti, Perëndia yt, do të të fusë në vendin ku ti po hyn për ta zotëruar atë, dhe kur të ketë dëbuar para teje shumë kombe: hitenjtë, girgasenjtë, amorenjtë, kanaanenjtë, perezenjtë, hivenjtë dhe jebusenjtë,</para>
<para style="p"><verse number="2" style="v"/>dhe kur Zoti, Perëndia yt, t'i ketë lënë në pushtetin tënd, ti do t'i mundësh dhe do të vendosësh shfarosjen e tyre, nuk do të bësh asnjë aleancë me ta dhe nuk do të tregosh asnjë mëshirë ndaj tyre.</para>
<para style="p"><verse number="3" style="v"/>Nuk do të lidhësh martesë me ta. Nuk do t'u japësh bijat e tua bijve të tyre dhe nuk do të marrësh bijat e tyre për bijtë e tu,</para>
<para style="p"><verse number="4" style="v"/>sepse do t'i largonin bijtë e tu nga unë për t'u shërbyer perëndive të tjera, dhe zemërimi i Zotit do të ndizej kundër jush dhe do t'ju shkatërronte menjëherë.</para>
<para style="p"><verse number="5" style="v"/>Por me ta do të silleni kështu: do të shkatërroni altarët e tyre, do të copëtoni kolonat e tyre të shenjta, do të rrëzoni Ashërimet e tyre dhe do t'u vini flakën shëmbëlltyrave të tyre të gdhendura.</para>
<para style="p"><verse number="6" style="v"/>Me qenë se ti je një popull që je shenjtëruar tek Zoti, Perëndia yt; Zoti, Perëndia yt, të ka zgjedhur për të qenë thesari i tij i veçantë midis tërë popujve që ndodhen mbi faqen e dheut.</para>
<para style="p"><verse number="7" style="v"/>Zoti nuk e ka vënë dashurinë e tij mbi ju, as nuk ju ka zgjedhur, sepse nuk ishit më të shumtë nga asnjë popull tjetër; ju ishit në fakt më i vogli i të gjithë popujve;</para>
<para style="p"><verse number="8" style="v"/>por sepse Zoti ju do dhe ka dashuri të mbajë betimin që u ka bërë etërve tuaj, ai ju nxori me një dorë të fuqishme dhe ju shpëtoi nga shtëpia e skllavërisë, nga dora e Faraonit, mbretit të Egjiptit.</para>
<para style="p"><verse number="9" style="v"/>Prano, pra, që Zoti, Perëndia yt, është Perëndia, Perëndia besnik që respekton besëlidhjen e tij dhe tregohet i mbarë deri në brezin e njëmijtë ndaj atyre që e duan dhe që zbatojnë urdhërimet e tij,</para>
<para style="p"><verse number="10" style="v"/>por u përgjigjet menjëherë atyre që e urrejnë, duke i zhdukur; ai nuk vonon, por do t'u përgjigjet menjëherë atyre që e urrejnë.</para>
<para style="p"><verse number="11" style="v"/>Prandaj respekto urdhërimet, statutet dhe dekretet që po të jap sot, duke i zbatuar në praktikë.</para>
<para style="p"><verse number="12" style="v"/>Kështu, në rast se ju keni parasysh këto ligje, i respektoni dhe i zbatoni në praktikë, Zoti, Perëndia juaj, do ta mbajë besëlidhjen me ju dhe dashamirësinë për të cilën u është betuar etërve tuaj.</para>
<para style="p"><verse number="13" style="v"/>Ai do të të dojë, do të të bekojë dhe do të të shumëzojë, do të bekojë frytin e barkut tënd dhe frytin e tokës sate, grurin tënd, mushtin dhe vajin tënd, pjelljet e lopëve dhe të deleve të tua në vendin që u betua t'u japë etërve të tu.</para>
<para style="p"><verse number="14" style="v"/>Ti do të jesh më i bekuari i të gjithë popujve dhe nuk do të ketë midis teje asnjë burrë apo grua shterpë, as edhe midis bagëtisë sate.</para>
<para style="p"><verse number="15" style="v"/>Zoti do të largojë nga ti çfarëdo lloj sëmundje, nuk do të dërgojë mbi ty asnjë të keqe vdekjeprurëse të Egjiptit që ke njohur, por do t'i dërgojë mbi të gjithë ata që të urrejnë.</para>
<para style="p"><verse number="16" style="v"/>Do të shfarosësh, pra, të gjithë popujt që Zoti, Perëndia yt, po të jep në pushtetin tënd; syri yt nuk duhet të ketë mëshirë për ta dhe mos u shërbe perëndive të tyre, sepse ky do të ishte një kurth për ty.</para>
<para style="p"><verse number="17" style="v"/>Në zemrën tënde mund të thuash: "Këta kombe janë më të mëdhenj se unë, si do të arrij unë t'i dëboj?".</para>
<para style="p"><verse number="18" style="v"/>Mos ki frikë prej tyre, por kujto atë që Zoti, Perëndia yt, i bëri Faraonit dhe të gjithë egjiptasve;</para>
<para style="p"><verse number="19" style="v"/>kujto provat e mëdha që pe me sytë e tu, shenjat dhe mrekullitë e dorës së fuqishme dhe të krahut të shtrirë me të cilët Zoti, Perëndia yt, të nxori nga Egjipti; kështu do të veprojë Zoti, Perëndia yt, me të gjithë popujt nga të cilët ke frikë.</para>
<para style="p"><verse number="20" style="v"/>Përveç kësaj, Zoti, Perëndia yt, do të çojë kundër tyre grerat, derisa ata që kanë mbetur dhe ata që janë fshehur nga frika jote të kenë vdekur.</para>
<para style="p"><verse number="21" style="v"/>Mos ki frikë prej tyre, sepse Zoti, Perëndia yt, është në mes jush, një Perëndi i madh dhe i tmerrshëm.</para>
<para style="p"><verse number="22" style="v"/>Zoti, Perëndia yt, do t'i dëbojë pak e nga pak këto kombe para teje; ti nuk do të arrish t'i zhdukësh menjëherë, sepse përndryshe bishat e fushës do të shtoheshin shumë kundër teje;</para>
<para style="p"><verse number="23" style="v"/>por Zoti, Perëndia yt, do t'i vërë nën pushtetin tënd, dhe do t'i hutojë shumë derisa të shfarosen.</para>
<para style="p"><verse number="24" style="v"/>Do të japë në duart e tua mbretërit e tyre dhe ti do të zhdukësh emrat e tyre nën qiejt; askush nuk mund të rezistojë para teje, derisa t'i kesh shfarosur.</para>
<para style="p"><verse number="25" style="v"/>Do t'u vësh flakën shëmbëlltyrave të gdhendura të perëndive të tyre; nuk do të dëshirosh arin dhe argjendin që ndodhet mbi to dhe nuk do ta marrësh për vete, përndryshe do të biesh në kurth, sepse kjo është një gjë e neveritshme për Zotin, Perëndinë tënd;</para>
<para style="p"><verse number="26" style="v"/>dhe nuk do të futësh gjëra të neveritshme në shtëpinë tënde, sepse do të dënohesh me shkatërrim ashtu si ato gjëra; do ta urresh dhe do ta kesh neveri plotësisht, sepse është një gjë e caktuar për t'u shkatërruar".</para>
<chapter number="8" style="c"/>
<para style="p"><verse number="1" style="v"/>"Kini kujdes të zbatoni në praktikë të gjitha urdhërimet që po ju jap sot, me qëllim që të jetoni, të shumëzoheni dhe të pushtoni vendin që Zoti u betua t'u japë etërve tuaj.</para>
<para style="p"><verse number="2" style="v"/>Kujto gjithë rrugën që Zoti, Perëndia yt, të ka bërë të përshkosh në këtë dyzetë vjet në shkretëtirë që ti të ulësh kokën dhe të vihesh në provë, për të ditur çfarë kishte në zemrën tënde dhe në se do të respektoje apo jo urdhërimet e tij.</para>
<para style="p"><verse number="3" style="v"/>Kështu, pra, ai të bëri të ulesh kokën, të provosh urinë, pastaj të ka ushqyer me mana që ti nuk e njihje dhe as etërit e tu s'e kishin njohur kurrë, me qellim që ti të kuptosh se njeriu nuk rron vetëm me bukë, por rron me çdo fjalë që del nga goja e Zotit.</para>
<para style="p"><verse number="4" style="v"/>Petkat e tua nuk të janë konsumuar mbi trup dhe këmba jote nuk është ënjtur gjatë këtyre dyzet viteve.</para>
<para style="p"><verse number="5" style="v"/>Prano, pra, në zemrën tënde se, ashtu si njeriu korrigjon birin e vet, ashtu Zoti Perëndia, yt, të korrigjon ty.</para>
<para style="p"><verse number="6" style="v"/>Prandaj zbato urdhërimet e Perëndisë, të Zotit tënd, duke ecur në rrugët e tij dhe duke ia pasur frikën;</para>
<para style="p"><verse number="7" style="v"/>sepse, Zoti Perëndia yt, po të bën të hysh në një vend të mirë, një vend me rrjedha uji e me burime që dalin nga luginat dhe nga malet;</para>
<para style="p"><verse number="8" style="v"/>një vend me grurë dhe elb, me vreshta, me fiq dhe shegë, një vend me ullinj që japin vaj dhe me mjaltë;</para>
<para style="p"><verse number="9" style="v"/>një vend ku do të hash bukë sa të duash, ku nuk do të të mungojë kurrgjë; një vend ku gurët janë hekur dhe ku do të rrëmosh bakër nga malet.</para>
<para style="p"><verse number="10" style="v"/>Do të hash, pra, dhe do të ngopesh, dhe do të bekosh, Zotin Perëndinë tënd, për shkak të vendit të bukur që të ka dhënë.</para>
<para style="p"><verse number="11" style="v"/>Ruhu mirë të mos harrosh Zotin, Perëndinë tënd, duke shtuar për të mos zbatuar urdhërimet e tij, dekretet e tij, statutet e tij që sot do të japë;</para>
<para style="p"><verse number="12" style="v"/>e të mos ndodhë që, pasi të kesh ngrënë derisa të ngopesh dhe të kesh ndërtuar dhe banuar shtëpi të bukura,</para>
<para style="p"><verse number="13" style="v"/>pasi të kesh parë të shtohet bagëtia jote e trashë dhe e imët të shtohet, argjendi dhe ari yt, dhe të rriten tërë të mirat e tua,</para>
<para style="p"><verse number="14" style="v"/>zemra jote të lartësohet dhe ti të harrosh Zotin, Perëndinë tënd, që të nxori nga vendi i Egjiptit, nga shtëpia e skllavërisë;</para>
<para style="p"><verse number="15" style="v"/>që të ka sjellë nëpër këtë shkretëtirë të madhe dhe të tmerrshme, vend gjarpërinjsh veprues dhe akrepash, tokë e thatë pa ujë; që nxori ujë për ty nga shkëmbinjtë shumë të fortë;</para>
<para style="p"><verse number="16" style="v"/>dhe që në shkretëtirë të ka ushqyer me manë të cilën etërit e tu nuk e njihnin, për të të përulur dhe për të të vënë në provë dhe së fundi për të të bërë të mirë.</para>
<para style="p"><verse number="17" style="v"/>Ruhu, pra, të thuash në zemrën tënde: "Forca ime dhe fuqia e dorës sime m'i kanë siguruar këto pasuri".</para>
<para style="p"><verse number="18" style="v"/>Por kujto Zotin, Perëndinë tënd, sepse ai të jep forcën për të fituar pasuri, për të ruajtur besëlidhjen për të cilën Ai iu betua etërve të tu, ashtu siç është në fuqi sot.</para>
<para style="p"><verse number="19" style="v"/>Por në qoftë se ti harron Zotin, Perëndinë tënd, për të shkuar pas perëndive të tjera dhe për t'u shërbyer dhe për të rënë përmbys para tyre, unë sot shpall solemnisht para jush se do të vdisni me siguri.</para>
<para style="p"><verse number="20" style="v"/>Do të vdisni si kombet që Zoti zhduk para jush, sepse nuk e keni dëgjuar zërin e Zotit, Perëndisë tuaj".</para>
<chapter number="9" style="c"/>
<para style="p"><verse number="1" style="v"/>"Dëgjo, o Izrael! Sot ti do të kalosh Jordanin për të hyrë dhe për të pushtuar kombe më të mëdha dhe më të fuqishme se ti, qytete të mëdha dhe të fortifikuara deri në qiell,</para>
<para style="p"><verse number="2" style="v"/>një popull të madh dhe me shtat të lartë, pasardhësit e anakimëve që ti i njeh, dhe për të cilët ke dëgjuar të thonë: "Kush mund t'i përballojë pasardhësit e Anakut?".</para>
<para style="p"><verse number="3" style="v"/>Dije, pra, që sot Zoti, Perëndia yt, është ai që do të marshojë para teje si një zjarr gllabërues; ai do t'i shkatërrojë dhe do t'i rrëzojë para teje; kështu ti do t'i përzësh dhe do t'i vrasësh shpejt, ashtu si të ka thënë Zoti.</para>
<para style="p"><verse number="4" style="v"/>Kur Zoti, Perëndia yt, do t'i ketë dëbuar para teje, mos thuaj në zemrën tënde: "Është për shkak të drejtësisë sime që Zoti më dha në zotërim këtë vend". Është përkundrazi ligësia e këtyre kombeve që e shtyu Zotin t'i dëbojë para teje.</para>
<para style="p"><verse number="5" style="v"/>Jo, nuk është as nga drejtësia jote as nga ndershmëria e zemrës sate, që ti hyn për të pushtuar vendin e tyre, por nga ligësia e këtyre kombeve që Zoti, Perëndia yt, po i dëbon para teje, dhe për të mbajtur fjalën e dhënë etërve të tu, Abrahamit, Isakut dhe Jakobit.</para>
<para style="p"><verse number="6" style="v"/>Dije, pra, që nuk është për shkak të drejtësisë sate që Zoti, Perëndia yt, të jep në zotërim këtë vend të mirë, sepse ti je një popull kokëfortë.</para>
<para style="p"><verse number="7" style="v"/>Kujtohu dhe mos harro si e ke provokuar zemërimin e Zotit, Perëndisë tënd, në shkretëtirë. Prej ditës që keni dalë nga vendi i Egjiptit, deri në arritjen në këtë vend, keni mbajtur një qëndrim prej rebeli, ndaj Zotit.</para>
<para style="p"><verse number="8" style="v"/>Edhe në Horeb provokuat zemërimin e Zotit; dhe Zoti u zemërua kundër jush aq sa donte t'ju shkatërronte.</para>
<para style="p"><verse number="9" style="v"/>Kur u ngjita në mal për të marrë pllakat prej guri, pllakat e besëlidhjes që Zoti kishte lidhur me ju, unë mbeta në mal dyzet ditë dhe dyzet net, pa ngrënë bukë dhe pa pirë ujë,</para>
<para style="p"><verse number="10" style="v"/>dhe Zoti më dha dy pllaka guri, të shkruara me gishtin e Perëndisë, mbi të cilat ishin tërë fjalët që Zoti ju kishte thënë në mal, në mes të zjarrit, ditën e asamblesë.</para>
<para style="p"><verse number="11" style="v"/>Dhe pas dyzet ditëve dhe dyzet netëve Zoti më dha dy pllaka prej guri, pllakat e besëlidhjes.</para>
<para style="p"><verse number="12" style="v"/>Pastaj Zoti më tha: "Çohu, zbrit me të shpejtë që këtej, sepse populli yt që ti nxore nga Egjipti është shthurur; kanë devijuar shpejt nga rruga që unë u kisha urdhëruar atyre të ndiqnin dhe kanë krijuar një shëmbëlltyrë prej metali të shkrirë".</para>
<para style="p"><verse number="13" style="v"/>Zoti më foli akoma, duke thënë: "Unë e pashë këtë popull; ja ai është një popull kokëfortë;</para>
<para style="p"><verse number="14" style="v"/>lë që ta shkatërroj dhe të fshij emrin e tij nën qiejt, dhe do të të bëj ty një komb më të fuqishëm dhe më të madh se ai".</para>
<para style="p"><verse number="15" style="v"/>Kështu u ktheva dhe zbrita nga mali, ndërsa mali digjej nga zjarri; dhe dy pllakat e besëlidhjes ishin në duart e mia.</para>
<para style="p"><verse number="16" style="v"/>Shikova, dhe ja, ju kishit mëkatuar kundër Zotit, Perëndisë tuaj, dhe kishit bërë një viç prej metali të shkrirë. Kishit lënë shumë shpejt rrugën që Zoti ju kishte urdhëruar të ndiqnit.</para>
<para style="p"><verse number="17" style="v"/>Atëherë i kapa dy pllakat, i flaka me duart e mia dhe i copëtova para syve tuaja.</para>
<para style="p"><verse number="18" style="v"/>Pastaj u shtriva përpara Zotit, si herën e parë, dyzet ditë dhe dyzet net me radhë; nuk hëngra bukë as piva ujë për shkak të mëkateve që kishit kryer, duke bërë atë që është e keqe për sytë e Zotit, për të provokuar zemërimin e tij.</para>
<para style="p"><verse number="19" style="v"/>Sepse unë kisha frikë nga zemërimi dhe nga tërbimi me të cilët Zoti ishte ndezur kundër jush, aq sa dëshironte shkatërrimin tuaj. Por Zoti edhe këtë herë më dëgjoi.</para>
<para style="p"><verse number="20" style="v"/>Dhe Zoti u zemërua shumë gjithashtu kundër Aaronit, aq sa donte ta shkatërronte atë; kështu atë herë unë u luta edhe për Aaronin.</para>
<para style="p"><verse number="21" style="v"/>Pastaj mora objektin e mëkatit tuaj, viçin që kishit bërë, e dogja në zjarr, e copëtova dhe e thërrmova në copa shumë të vogla, derisa e katandisa në pluhur të hollë, dhe e hodha pluhurin në përruan që zbret nga mali.</para>
<para style="p"><verse number="22" style="v"/>Edhe në Taberah, në Masa dhe në Kibroth-Atavah ju provokuat zemërimin e Zotit.</para>
<para style="p"><verse number="23" style="v"/>Kur pastaj Zoti ju nisi jashtë Kadesh-Barneas duke thënë: "Ngjituni dhe shtini në dorë vendin që ju dhashë", ju ngritët krye kundër Zotit, Perëndisë tuaj, nuk i besuat dhe nuk iu bindët zërit të tij.</para>
<para style="p"><verse number="24" style="v"/>U bëtë rebelë kundër Zotit, qysh nga dita që ju kam njohur.</para>
<para style="p"><verse number="25" style="v"/>Kështu mbeta përmbys para Zotit dyzet ditë dhe dyzet net; dhe e bëra këtë sepse Zoti kishte thënë se donte t'ju shkatërronte.</para>
<para style="p"><verse number="26" style="v"/>Dhe iu luta Zotit, dhe i thashë: "O Zot, o Zot, mos e shkatërro popullin tënd dhe trashëgiminë tënde, që i ke çliruar me madhështinë tënde, që i nxore nga Egjipti me një dorë të fuqishme.</para>
<para style="p"><verse number="27" style="v"/>Kujto shërbëtorët e tu: Abrahamin, Isakun dhe Jakobin; mos shiko kokëfortësinë e këtij populli, ligësinë ose mëkatin e tij,</para>
<para style="p"><verse number="28" style="v"/>me qëllim që vendi prej ku i nxore të mos thotë: Me qenë se Zoti nuk ishte në gjendje t'i fuste në tokën që u kishte premtuar dhe me qenë se i urrente, i nxori që të vdesin në shkretëtirë.</para>
<para style="p"><verse number="29" style="v"/>Megjithatë ata janë populli yt dhe trashëgimia jote, që ti nxore nga Egjipti me fuqinë tënde të madhe dhe me krahun tënd të shtrirë"".</para>
<chapter number="10" style="c"/>
<para style="p"><verse number="1" style="v"/>"Në atë kohë Zoti më tha: "Pre dy pllaka prej guri të njëllojta me të parat dhe ngjitu tek unë në mal; bëj një arkë prej druri.</para>
<para style="p"><verse number="2" style="v"/>Unë do të shkruaj mbi pllakat fjalët që ishin mbi pllakat e para që ti copëtove, dhe ti do t'i vësh në arkë".</para>
<para style="p"><verse number="3" style="v"/>Kështu bëra një arkë prej dru akacieje dhe preva dy pllaka prej guri të njëllojta me të parat; pastaj u ngjita në mal me dy pllakat në dorë.</para>
<para style="p"><verse number="4" style="v"/>Dhe Zoti shkroi mbi pllakat atë që kishte shkruar herën e parë, domethënë dhjetë urdhërimet që Zoti kishte shpallur për ju në mal, në mes të zjarrit, ditën e asamblesë. Pastaj Zoti m'i dorëzoi mua.</para>
<para style="p"><verse number="5" style="v"/>Atëherë u ktheva dhe zbrita nga mali; i vura pllakat në arkën që kisha bërë; dhe ato ndodhen aty, ashtu si më kishte urdhëruar Zoti.</para>
<para style="p"><verse number="6" style="v"/>(Bijtë e Izraelit u nisën nga puset e bijve të Jakaanit në drejtim të Moserahut. Aty vdiq Aaroni dhe aty u varros; dhe Eleazari bir i tij, u bë prift në vend të tij.</para>
<para style="p"><verse number="7" style="v"/>Që andej u nisën në drejtim të Gudgodahut dhe nga Gudgodahu për në Jotbathah, vendi me rrjedha ujore.</para>
<para style="p"><verse number="8" style="v"/>Në atë kohë Zoti veçoi fisin e Levit për ta mbartur arkën e besëlidhjes së Zotit, për të qenë përpara Zotit dhe për t'i shërbyer, si dhe për të bekuar në emër të tij deri ditën e sotme.</para>
<para style="p"><verse number="9" style="v"/>Prandaj Levi nuk ka pjesë, as trashëgimi me vëllezërit e tij; Zoti është trashëgimia e tij, ashtu si Zoti, Perëndia yt, u kishte premtuar).</para>
<para style="p"><verse number="10" style="v"/>Unë mbeta në mal dyzet ditë e dyzet net me radhë si herën e parë; Zoti më dëgjoi edhe këtë herë dhe nuk pranoi të të shkatërrojë.</para>
<para style="p"><verse number="11" style="v"/>Atëherë Zoti më tha: "Çohu, nis rrugën në krye të popullit, që ata të futen e të pushtojnë vendin që jam betuar t'u jap etërve të tyre".</para>
<para style="p"><verse number="12" style="v"/>Dhe tani, o Izrael, çfarë kërkon nga ti Zoti, Perëndia yt? Të kesh frikë nga Zoti, Perëndia yt, të ecësh në tërë rrugët e tij, ta duash dhe t'i shërbesh Zotit, Perëndisë tënd, me gjithë zemër e me gjithë shpirt,</para>
<para style="p"><verse number="13" style="v"/>dhe të respektosh për të mirën tënde të gjitha urdhërimet dhe statutet e Zotit që sot të urdhëroj.</para>
<para style="p"><verse number="14" style="v"/>Ja, Zotit, Perëndisë tënd, i përkasin qiejt, qiejt e qiejve, toka dhe gjithçka ajo përmban;</para>
<para style="p"><verse number="15" style="v"/>por Zoti u fali dashurinë e tij vetëm etërve të tu dhe i deshi ata; dhe mbas tyre midis tërë popujve zgjodhi pasardhësit e tyre, domethënë ju, ashtu siç po ndodh sot.</para>
<para style="p"><verse number="16" style="v"/>Prandaj do të rrethpritni lafshën e zemrës suaj dhe nuk do ta fortësoni më qafën tuaj;</para>
<para style="p"><verse number="17" style="v"/>sepse Zoti, Perëndia juaj, është Perëndia i perëndive, Zoti i zotërve, Perëndia i madh, i fortë dhe i tmerrshëm që nuk është i anshëm dhe nuk pranon dhurata,</para>
<para style="p"><verse number="18" style="v"/>që u siguron drejtësi jetimëve dhe të vejave, që e do të huajin dhe i jep bukë dhe veshje.</para>
<para style="p"><verse number="19" style="v"/>Duajeni, pra, të huajin, sepse edhe ju ishit të huaj në vendin e Egjiptit.</para>
<para style="p"><verse number="20" style="v"/>Do të kesh frikë nga Zoti, Perëndia yt, do t'i shërbesh atij, do të jesh lidhur ngushtë me të dhe do të betohesh me emrin e tij.</para>
<para style="p"><verse number="21" style="v"/>Ai është lavdia jote, ai është Perëndia yt, që ka bërë për ty ato gjëra të mëdha dhe të tmerrshme që sytë e tua i kanë parë.</para>
<para style="p"><verse number="22" style="v"/>Etërit e tu zbritën në Egjipt në një numër që nuk i kapërcente të shtatëdhjetë personat; dhe tani Zoti, Perëndia yt, të ka shumëzuar si yjet e qiellit".</para>
<chapter number="11" style="c"/>
<para style="p"><verse number="1" style="v"/>"Duaje, pra, Zotin, Perëndinë tënd, dhe respekto gjithnjë rregullat e tij, statutet e tij, dekretet e tij dhe urdhërimet e tij.</para>
<para style="p"><verse number="2" style="v"/>Pranoni sot (sepse nuk u flas bijve tuaj që nuk e kanë njohur as e kanë parë disiplinën e Zotit, Perëndisë tuaj), madhështinë e tij, dorën e tij të fuqishme dhe krahun e shtrirë,</para>
<para style="p"><verse number="3" style="v"/>shenjat e tij dhe veprat e tij që ka bërë në Egjipt kundër Faraonit, mbretit të Egjiptit, dhe kundër vendit të tij,</para>
<para style="p"><verse number="4" style="v"/>atë që u bëri ushtrisë së Egjiptit, kuajve të saj dhe qerreve të saj, duke derdhur mbi të ujërat e Detit të Kuq ndërsa ata po ju ndiqnin, dhe si i shkatërroi Zoti përgjithnjë;</para>
<para style="p"><verse number="5" style="v"/>atë që bëri për ju në shkretëtirë, derisa të arrinit në këtë vend;</para>
<para style="p"><verse number="6" style="v"/>dhe atë që u bëri Dathanit dhe Abiramit, bijve të Eliabit, birit të Rubenit; si e hapi gojën toka dhe i gëlltiti me gjithë familjet e tyre, me çadrat e tyre dhe me çdo gjë të gjallë që i pasonte, në mes të gjithë Izraelit.</para>
<para style="p"><verse number="7" style="v"/>Por sytë tuaja panë gjërat e mëdha që Zoti ka kryer.</para>
<para style="p"><verse number="8" style="v"/>Respektoni, pra, tërë urdhërimet që unë po ju jap sot, që të jeni të fortë dhe të mundni të pushtoni vendin që po bëheni gati të zotëroni,</para>
<para style="p"><verse number="9" style="v"/>dhe me qëllim t'i zgjatni ditët tuaja në vendin që Zoti u betua t'u japë etërve tuaj dhe pasardhësve të tyre, një vend ku rrjedh qumësht dhe mjaltë.</para>
<para style="p"><verse number="10" style="v"/>Mbasi vendi në të cilin jeni duke hyrë për ta pushtuar nuk është si vendi i Egjiptit prej të cilit keni dalë, ku mbillnit farën tuaj dhe pastaj e vaditnit me këmbën tuaj si një kopsht perimesh;</para>
<para style="p"><verse number="11" style="v"/>por vendi ku jeni duke hyrë për ta pushtuar është një vend me male dhe lugina, që thith ujin e shiut që vjen nga qielli;</para>
<para style="p"><verse number="12" style="v"/>një vend për të cilin Zoti, Perëndia yt, ka kujdes dhe mbi të cilin i janë drejtuar vazhdimisht sytë e Zotit, Perëndisë tënd, fillimi i vitit deri në mbarim të tij.</para>
<para style="p"><verse number="13" style="v"/>Por në rast se do t'i bindeni me kujdes urdhërimeve të mia që ju jap sot, duke dashur Zotin, Perëndinë tuaj, dhe duke i shërbyer me gjithë zemër dhe me gjithë shpirt,</para>
<para style="p"><verse number="14" style="v"/>do të ndodhë që unë do t'i jap vendit tuaj shiun në kohën e duhur, shiun e parë dhe shiun e fundit, që ti të mbledhësh grurin, verën dhe vajin tënd;</para>
<para style="p"><verse number="15" style="v"/>dhe do të bëj që të rritet edhe bari në fushat e tua për bagëtinë tënde, dhe ti do të hash dhe do të ngopesh.</para>
<para style="p"><verse number="16" style="v"/>Kini kujdes që zemra juaj të mos mashtrohet dhe të mos largoheni nga rruga e drejtë, duke shërbyer dhe u përulur para perëndive të tjera;</para>
<para style="p"><verse number="17" style="v"/>sepse në këtë rast do të ndizet zemërimi i Zotit dhe ai do të mbyllë qiejt dhe nuk do të ketë më shi, toka nuk do të japë prodhimet e saj dhe ju do të vdisni shpejt në vendin e mirë që Zoti po ju jep.</para>
<para style="p"><verse number="18" style="v"/>Do t'i shtini këto fjalë në zemrën dhe në mendjen tuaj, do t'i lidhni si një shenjë në dorë dhe do të jenë si ballore midis syve;</para>
<para style="p"><verse number="19" style="v"/>do t'ua mësosh bijve tuaj, duke u folur për to kur rri ulur në shtëpinë tënde, kur ecën rrugës, kur rri shtrirë dhe kur çohesh;</para>
<para style="p"><verse number="20" style="v"/>do t'i shkruash në shtalkat e shtëpi tënde dhe mbi portat e tua,</para>
<para style="p"><verse number="21" style="v"/>me qëllim që ditët tuaja dhe ditët e bijve tuaj, në vendin që Zoti është betuar t'u japë etërve tuaj, të jenë të shumta si ditët e qiellit mbi tokë.</para>
<para style="p"><verse number="22" style="v"/>Sepse, duke respektuar me kujdes të gjitha urdhërimet që unë ju urdhëroj të zbatoni në praktikë, duke dashur Zotin, Perëndinë tuaj, duke ecur në të gjitha udhët e tij dhe duke qenë të lidhur ngushtë me të,</para>
<para style="p"><verse number="23" style="v"/>Zoti do të dëbojë para jush të gjitha kombet dhe ju do të shtini në dorë kombe më të mëdha dhe më të fuqishme se ju.</para>
<para style="p"><verse number="24" style="v"/>Çdo vend që do të shkelë këmba juaj, do të jetë juaji; kufijtë tuaj do të shtrihen nga shkretëtira deri në Liban, dhe nga lumi, lumi Eufrat, deri në detin perëndimor.</para>
<para style="p"><verse number="25" style="v"/>Askush nuk do të jetë në gjendje t'ju bëj ballë; Zoti, Perëndia juaj, ashtu siç ju tha, do të përhapë frikën dhe tmerrin për ju në të gjithë vendin që ju do të shkelni.</para>
<para style="p"><verse number="26" style="v"/>Shikoni, unë vë sot para jush bekimin dhe mallkimin;</para>
<para style="p"><verse number="27" style="v"/>bekimin në rast se u bindeni urdhërimeve të Zotit, Perëndisë tuaj, që sot ju përcaktoj;</para>
<para style="p"><verse number="28" style="v"/>mallkimin, në rast se nuk u bindeni urdhërimeve të Zotit, Perëndisë tuaj, dhe largoheni nga rruga që ju përcaktoj sot, për të ndjekur perëndi të tjerë që nuk i keni njohur kurrë.</para>
<para style="p"><verse number="29" style="v"/>Dhe kur Zoti, Perëndia juaj do të ketë futur në vendin që ti shkon të pushtosh, ti do ta vësh bekimin në malin Gerizim dhe mallkimin në malin Ebal.</para>
<para style="p"><verse number="30" style="v"/>A nuk janë ata matanë Jordanit, në perëndim të rrugës ku dielli perëndon; në vendin e kanaanenjve që banojnë në Arabah, përballë Gilgalit, pranë lisit të Morehut?</para>
<para style="p"><verse number="31" style="v"/>Sepse ju po gatiteni të kaloni Jordanin për të hyrë dhe për të pushtuar vendin që Zoti, Perëndia juaj, po ju jep; ju do ta zotëroni dhe do të banoni në të.</para>
<para style="p"><verse number="32" style="v"/>Kini kujdes, pra, të zbatoni të gjitha statutet dhe dekretet, që unë shtroj sot para jush".</para>
<chapter number="12" style="c"/>
<para style="p"><verse number="1" style="v"/>"Këto janë statutet dhe dekretet që duhet të keni kujdes të respektoni në vendin që Zoti, Perëndia i etërve të tu, të ka dhënë si trashëgimi për të gjitha ditët që do të jetoni mbi tokë.</para>
<para style="p"><verse number="2" style="v"/>Do të shkatërroni tërësisht të gjitha vendet ku kombet që jetoni duke përzënë u shërbejnë perëndive të tyre; mbi malet e larta, mbi kodrat dhe nën çdo pemë që gjelbëron.</para>
<para style="p"><verse number="3" style="v"/>Do të rrënoni altarët e tyre, do të copëtoni kolonat e tyre të shenjta, do t'u vini flakën Asherimëve të tyre, do të rrëzoni shëmbëlltyrat e gdhendura të perëndive të tyre, do të zhdukni emrin e tyre nga këto vende.</para>
<para style="p"><verse number="4" style="v"/>Nuk do të veproni kështu me Zotin, Perëndinë tuaj,</para>
<para style="p"><verse number="5" style="v"/>por do ta kërkoni në vendin që Zoti, Perëndia juaj, do të zgjedhë midis tërë fiseve tuaj, për t'iu vënë emrin e tij si banesë e tij; dhe aty do të shkoni;</para>
<para style="p"><verse number="6" style="v"/>aty do të çoni holokaustet dhe flijimet tuaja, të dhjetat tuaja, ofertat e larta të duarve tuaja, ofertat tuaja të kushtimit dhe ofertat vullnetare, si dhe të parëlindurit e bagëtive të trasha dhe të imta;</para>
<para style="p"><verse number="7" style="v"/>dhe aty do të hani përpara Zotit, Perëndisë tuaj, dhe do të gëzoheni, ju dhe familjet tuaja, për të gjitha ato që keni shtënë në dorë dhe për të cilat Zoti, Perëndia juaj, do t'ju bekojë.</para>
<para style="p"><verse number="8" style="v"/>Nuk do të veproni ashtu siç veprojmë sot këtu, ku secili bën të gjitha ato që i duken të drejta në sytë e tij,</para>
<para style="p"><verse number="9" style="v"/>sepse nuk keni hyrë akoma në pushimin dhe në trashëgiminë që Zoti, Perëndia juaj, ju jep.</para>
<para style="p"><verse number="10" style="v"/>Por ju do të kaloni Jordanin dhe do të banoni në vendin që Zoti, Perëndia juaj, ju jep në trashëgimi; dhe ai do t'ju japë pushim nga të gjithë armiqtë tuaj që ju rrethojnë dhe ju do të keni një banim të sigurt.</para>
<para style="p"><verse number="11" style="v"/>Atëherë do të ketë një vend ku Zoti, Perëndia juaj, do të zgjedhë për të venduar emrin e tij dhe aty do të çoni tërë ato që unë ju urdhëroj: holokaustet tuaja, flijimet tuaja, të dhjetat tuaja, ofertat e larta të duarve tuaja dhe të gjitha ofertat e zgjedhura që i keni premtuar si kusht Zotit.</para>
<para style="p"><verse number="12" style="v"/>Dhe do të gëzoheni përpara Zotit, Perëndisë tuaj, ju, bijtë dhe bijat tuaja, shërbëtorët dhe shërbëtoret tuaja, dhe leviti që do të banojë brenda portave tuaja, sepse ai nuk ka as pjesë, as trashëgimi midis jush.</para>
<para style="p"><verse number="13" style="v"/>Ki kujdes të mos ofrosh holokaustet e tua në çdo vend që sheh;</para>
<para style="p"><verse number="14" style="v"/>por në vendin që Zoti do të zgjedhë në një nga fiset e tua, atje do të ofrosh holokaustet e tua dhe aty do të bësh çdo gjë që unë të urdhëroj.</para>
<para style="p"><verse number="15" style="v"/>Por sa herë që të duash, mund të vrasësh kafshë dhe të hash mishin e tyre në të gjitha qytetet, sipas bekimit që të ka bërë Zoti; atë mund ta hanë si i papastri, ashtu dhe i pastri, siç bëhet me mishin e gazelës dhe të drerit;</para>
<para style="p"><verse number="16" style="v"/>por nuk do të hani gjakun e tyre; do ta derdhni mbi tokë siç derdhet uji.</para>
<para style="p"><verse number="17" style="v"/>Brenda qyteteve të tua nuk mund të hash të dhjetat e grurit tënd, të mushtit tënd, të vajit tënd, as pjellën e parë të bagëtive të tua të trasha dhe të imta, as atë që ke premtuar si zotim as në ofertat e tua vullnetare, as në ofertat e larta të duarve të tua.</para>
<para style="p"><verse number="18" style="v"/>Por do t'i hash përpara Zotit, Perëndisë tënd, në vendin që Zoti, Perëndia yt, ka për të zgjedhur, ti, biri yt dhe bija jote, shërbëtori yt dhe shërbëtorja jote, dhe leviti që do të banojë brenda portave të tua; dhe do të gëzosh përpara Zotit, Perëndisë tënd, çdo gjë mbi të cilën ti vë dorë.</para>
<para style="p"><verse number="19" style="v"/>Ki kujdes të mos shpërfillësh levitin, derisa të jetosh në atë vend.</para>
<para style="p"><verse number="20" style="v"/>Kur Zoti, Perëndia yt, do t'i zgjerojë kufijtë e tu, ashtu si të ka premtuar, dhe ti do të thuash: "Do të ha mish", sepse ke dëshirë të hash mish, do të mund të hash mish sa herë që e dëshiron.</para>
<para style="p"><verse number="21" style="v"/>Në qoftë se vendi që Zoti, Perëndia yt, ka zgjedhur për të venduar emrin e tij do të jetë larg teje, mund të vrasësh kafshë nga bagëtia e trashë dhe e imët, ashtu si të kam urdhëruar; dhe mund të hash brenda portave të tua sa herë të duash.</para>
<para style="p"><verse number="22" style="v"/>Vetëm do ta hash ashtu siç hahet mishi i gazelës dhe i drerit; do të mundë ta hajë si i papastri ashtu edhe i pastri.</para>
<para style="p"><verse number="23" style="v"/>Por ruhu se ha gjakun, sepse gjaku është jeta; dhe ti nuk do ta hash jetën bashkë me mishin.</para>
<para style="p"><verse number="24" style="v"/>Nuk do ta hash, por do ta derdhësh për tokë ashtu siç bëhet me ujin.</para>
<para style="p"><verse number="25" style="v"/>Nuk do ta hash me qëllim që të përparosh ti dhe bijtë e tu mbas teje, pse keni bërë një gjë që është e drejtë në sytë e Zotit.</para>
<para style="p"><verse number="26" style="v"/>Por gjërat e shenjta që ke për të ofruar dhe ato të premtuara si kusht, do t'i marrësh dhe do të shkosh në vendin që ka zgjedhur Zoti,</para>
<para style="p"><verse number="27" style="v"/>dhe do të ofrosh holokaustet e tua, të plota, mishin dhe gjakun mbi altarin e Zotit, Perëndisë tënd; gjaku i flijimeve të tua përkundrazi do të shpërndahet mbi altarin e Zotit, Perëndisë tënd, dhe ti do të hash mishin e tyre.</para>
<para style="p"><verse number="28" style="v"/>Ki kujdes dhe bindju të gjitha fjalëve që të urdhëroj, që të përparosh ti dhe bijtë e tu pas teje, pse keni bërë atë që është e mirë dhe e drejtë në sytë e Zotit, Perëndisë tënd.</para>
<para style="p"><verse number="29" style="v"/>Kur Zoti, Perëndia yt, do të ketë shfarosur para teje kombet që ti shkon për t'i shpronësuar, dhe kur t'i kesh shpronësuar dhe të banosh në vendin e tyre,</para>
<para style="p"><verse number="30" style="v"/>ruhu të mos biesh në kurthin e ngritur, duke ndjekur shembullin e tyre, pasi ata janë shkatërruar para teje, dhe të informohesh mbi perënditë e tyre, duke thënë: "Si u shërbenin këto kombe perëndive të tyre? Edhe unë do të veproj kështu".</para>
<para style="p"><verse number="31" style="v"/>Ti nuk do të veprosh kështu me Zotin, me Perëndinë tënd, sepse ata me perënditë e tyre kanë bërë tërë ato gjëra të neveritshme për Zotin dhe që ai i urren; kanë djegur madje në zjarr bijtë dhe bijat e tyre për nder të perëndive të tyre.</para>
<para style="p"><verse number="32" style="v"/>Do të kujdeseni të zbatoni në praktikë tërë gjërat që ju urdhëroj; nuk do t'u shtoni as do t'u hiqni asgjë".</para>
<chapter number="13" style="c"/>
<para style="p"><verse number="1" style="v"/>"Në rasat se midis jush del një profet apo një ëndërrimtar dhe ju propozon një shenjë apo një mrekulli,</para>
<para style="p"><verse number="2" style="v"/>dhe shenja apo mrekullia për të cilën ju foli realizohet dhe ai thotë: "Le të shkojmë pas perëndive të tjera që ti nuk i ke njohur kurrë dhe le t'u shërbejmë",</para>
<para style="p"><verse number="3" style="v"/>ti nuk do të dëgjosh fjalët e këtij profeti apo të këtij ëndërrimtari, sepse Zoti, Perëndia juaj, ju vë në provë për të ditur në se e doni Zotin, Perëndinë tuaj, me gjithë zemër dhe me gjithë shpirt.</para>
<para style="p"><verse number="4" style="v"/>Do të shkoni pas Zotit, Perëndisë tuaj, do të keni frikë nga ai, do të respektoni urdhërimet e tij, do t'i bindeni zërit të tij, do t'i shërbeni dhe do të jeni të lidhur ngushtë me të.</para>
<para style="p"><verse number="5" style="v"/>Por ai profet ose ai ëndërrimtar do të vritet, sepse ka folur në mënyrë që t'ju largojë nga Zoti, Perëndia juaj, që ju nxori nga vendi i Egjiptit dhe ju çliroi nga shtëpia e skllavërisë, për t'ju çuar jashtë rrugës në të cilën Zoti, Perëndia yt, të ka urdhëruar të ecësh. Në këtë mënyrë do të shkulësh të keqen nga gjiri yt.</para>
<para style="p"><verse number="6" style="v"/>Në rast se vëllai yt, bir i nënës sate, biri yt ose bija jote, gruaja që prehet mbi gjirin tënd apo shoku që ti e do si shpirtin tënd të nxit fshehtazi, duke thënë: "Shkojmë t'u shërbejmë perëndive</para>
<para style="p"><verse number="7" style="v"/>hyjnive të popujve që ju rrethojnë, që janë pranë apo larg teje, nga një skaj i tokës deri në skajin tjetër të tokës,</para>
<para style="p"><verse number="8" style="v"/>mos iu nënshtro atij dhe mos e dëgjo; syri yt nuk duhet të ketë mëshirë për të; mos e kurse, mos e fsheh.</para>
<para style="p"><verse number="9" style="v"/>Por ti duhet ta vrasësh; dora jote të jetë e para që të ngrihet kundër tij, për ta vrarë; pastaj le të vijë dora e gjithë popullit.</para>
<para style="p"><verse number="10" style="v"/>Ti do ta vrasësh me gurë dhe ai do të vdesë, sepse ka kërkuar të të largojë nga Zoti, Perëndia yt, që të nxori nga Egjipti, nga shtëpia e skllavërisë.</para>
<para style="p"><verse number="11" style="v"/>Kështu tërë Izraeli do ta dëgjojë këtë ngjarje dhe do të ketë frikë, e nuk ka për të kryer më asnjë veprim të keq si ky në gjirin tënd.</para>
<para style="p"><verse number="12" style="v"/>Në qoftë se një ndër qytetet e tua që Zoti, Perëndia yt, të jep për të banuar, dëgjon të thuhet</para>
<para style="p"><verse number="13" style="v"/>që njerëz të çoroditur kanë dalë nga gjiri juaj dhe kanë mashtruar banorët e qytetit të tyre duke thënë: "Shkojmë t'u shërbejmë perëndive të tjera", që ju nuk i keni njohur kurrë,</para>
<para style="p"><verse number="14" style="v"/>ti do të bësh hetime, kërkime dhe do të marrësh me kujdes në pyetje; dhe në qoftë se është e vërtetë dhe e sigurt që ky veprim i neveritshëm është kryer me të vërtetë në gjirin tënd,</para>
<para style="p"><verse number="15" style="v"/>atëherë do të vrasësh me shpatën tënde banorët e atij qyteti, duke vendosur shfarosjen e tij dhe gjithçka që ndodhet në të; do të vrasësh edhe bagëtinë e tij.</para>
<para style="p"><verse number="16" style="v"/>Pastaj do të mbledhësh tërë plaçkën e tij në mes të sheshit dhe do ta djegësh me zjarr qytetin dhe tërë plaçkën e tij përpara Zotit, Perëndisë tuaj; ajo do të mbetet një grumbull gërmadhash përgjithnjë dhe nuk do të rindërtohet më kurrë.</para>
<para style="p"><verse number="17" style="v"/>Prandaj asgjë nga ato që janë caktuar të shkatërrohen të mos ju ngjitet në dorë, me qëllim që Zoti të heqë dorë nga zjarri i zemërimit të tij dhe të tregohet i dhembshur t'i vijë keq për ty dhe të të shumëzojë, ashtu siç u është betuar etërve tuaj,</para>
<para style="p"><verse number="18" style="v"/>sepse ti e dëgjove zërin e Zotit, Perëndisë tënd, duke respektuar të gjitha urdhërimet e tij që po të përcakton sot duke bërë atë që është e drejtë në sytë e Zotit, Perëndisë tuaj".</para>
<chapter number="14" style="c"/>
<para style="p"><verse number="1" style="v"/>"Ju jeni bijtë e Zotit, Perëndisë tuaj; nuk do të bëni asnjë prerje dhe nuk do të rruheni midis syve për një të vdekur;</para>
<para style="p"><verse number="2" style="v"/>sepse ti je një popull i shenjtë për Zotin, Perëndinë tënd, dhe Zoti të ka zgjedhur për të qenë një popull i tij, një thesar i veçantë ndër të gjithë popujt që janë mbi faqen e dheut.</para>
<para style="p"><verse number="3" style="v"/>Nuk do të hash asgjë të neveritshme.</para>
<para style="p"><verse number="4" style="v"/>Këto janë kafshët që mund të hani: lopa, delja, dhia,</para>
<para style="p"><verse number="5" style="v"/>dreri, gazela, dhia e egër, stambeku, antilopa dhe kaprolli.</para>
<para style="p"><verse number="6" style="v"/>Mund të hani çdo kafshë që e ka thundrën të ndarë, dhe që përtypet midis kafshëve.</para>
<para style="p"><verse number="7" style="v"/>Por nga ato që vetëm përtypen dhe që kanë vetëm thundrën të ndarë nuk do të hani devenë, lepurin dhe baldosën, që përtypen por nuk e kanë thundrën të ndarë; për ju janë të papastra;</para>
<para style="p"><verse number="8" style="v"/>edhe derri, që e ka thundrën të ndarë por nuk përtypet, është i papastër për ju. Nuk do të hani mishin e tyre dhe nuk do të prekni trupat e tyre të vdekur.</para>
<para style="p"><verse number="9" style="v"/>Ndër të gjitha kafshët që rrojnë në ujë, mund të hani të gjitha ato që kanë pendë dhe luspa;</para>
<para style="p"><verse number="10" style="v"/>por nuk do të hani asnjë nga ato që nuk kanë pendë dhe luspa; janë të papastra për ju.</para>
<para style="p"><verse number="11" style="v"/>Mund të hani çdo zog të pastër;</para>
<para style="p"><verse number="12" style="v"/>por nuk do të hani këto: shqiponjën, shqiponjën e detit dhe fajkuan e detit,</para>
<para style="p"><verse number="13" style="v"/>qiftin, fajkuan dhe çdo lloj zhgabe,</para>
<para style="p"><verse number="14" style="v"/>çdo lloj korbi,</para>
<para style="p"><verse number="15" style="v"/>strucin, kukuvajkën mjekroshe, pulëbardhën dhe çdo lloj krahathatë,</para>
<para style="p"><verse number="16" style="v"/>bufin, ibisin, mjellmën,</para>
<para style="p"><verse number="17" style="v"/>pelikanin, martin peshkatarin, kormoranin,</para>
<para style="p"><verse number="18" style="v"/>lejlekun, çdo lloj gate, pupëzën dhe lakuriqin e natës.</para>
<para style="p"><verse number="19" style="v"/>Çdo insekt që fluturon është i papastër për ju; nuk do ta hani.</para>
<para style="p"><verse number="20" style="v"/>Por mund të hani çdo zog që është i pastër.</para>
<para style="p"><verse number="21" style="v"/>Nuk do të hani asnjë kafshë që ka ngordhur në mënyrë të natyrshme; mund t'ua jepni të huajve që janë brenda portave tuaja që t'i hanë ose mund t'ua shisni një të huaji, sepse ti je një popull që i je shenjtëruar Zotit, Perëndisë tënd. Nuk do ta gatuash kecin bashkë në qumështin e nënës së tij.</para>
<para style="p"><verse number="22" style="v"/>Do të zotohesh të japësh të dhjetën e asaj që mbjell dhe që të prodhon ara çdo vit.</para>
<para style="p"><verse number="23" style="v"/>Do të hash përpara Zotit, Perëndisë tënd, në vendin që ai ka zgjedhur si vendbanim për emrin e tij, të dhjetën e grurit tënd, të mushtit tënd, të vajit tënd, dhe pjelljen e parë të tufave të bagëtive të trasha dhe të imta, në mënyrë që ti të mësosh të kesh gjithnjë frikë nga Zoti, Perëndia yt.</para>
<para style="p"><verse number="24" style="v"/>Por në rast se rruga është shumë e gjatë për ty dhe nuk mund t'i çosh deri atje të dhjetat, sepse vendi që Zoti, Perëndia yt, ka caktuar për të vendosur emrin e tij është shumë larg nga ty, kur Zoti, Perëndia yt, do të të ketë bekuar,</para>
<para style="p"><verse number="25" style="v"/>atëherë do t'i këmbesh ato me para dhe me paratë në dorë do të shkosh në vendin që ka zgjedhur Zoti, Perëndia yt;</para>
<para style="p"><verse number="26" style="v"/>dhe do t'i përdorësh këto para për të blerë të gjitha ato që dëshiron zemra jote: lopë, dele, verë, pije dehëse, ose çfarëdo gjë që dëshiron zemra jote; dhe aty do të hash përpara Zotit, Perëndisë tënd, dhe do të gëzohesh ti bashkë me familjen tënde.</para>
<para style="p"><verse number="27" style="v"/>Përveç kësaj nuk do të lesh pas dore levitin, që banon brenda portave të tua, sepse ai nuk ka pjesë as trashëgimi me ty.</para>
<para style="p"><verse number="28" style="v"/>Në fund të çdo tre viteve, do të vësh mënjanë të gjitha të dhjetat e prodhimeve të tua të vitit të tretë, dhe do t'i vendosësh brenda portave të tua;</para>
<para style="p"><verse number="29" style="v"/>dhe leviti, që nuk ka pjesë as trashëgimi me ty, dhe i huaji, jetimi dhe e veja që gjenden brenda portave të tua, do të vinë, do të hanë dhe do të ngopen, me qëllim që Zoti, Perëndia yt, të të bekojë në çdo punë që do të të zërë dora".</para>
<chapter number="15" style="c"/>
<para style="p"><verse number="1" style="v"/>"Në mbarim të çdo shtatë viteve do të bësh faljen e borxheve.</para>
<para style="p"><verse number="2" style="v"/>Dhe kjo do të jetë forma e faljes: Çdo huadhënës do të falë atë që i ka dhënë hua të afërmit të tij; nuk do të kërkojë kthimin e saj nga i afërmi dhe nga vëllai i tij, sepse është shpallur falja e borxheve nga Zoti.</para>
<para style="p"><verse number="3" style="v"/>Mund ta kërkosh borxhin nga i huaji; por do t'i falësh vëllait tënd atë që ai të ka marrë hua.</para>
<para style="p"><verse number="4" style="v"/>Nuk do të ketë asnjë nevojtar midis jush, sepse Zoti do të të bekojë me të madhe në vendin që Zoti, Perëndia yt, po të jep si trashëgimi, që ti ta zotërosh,</para>
<para style="p"><verse number="5" style="v"/>por vetëm me kusht që ti t'i bindesh me zell zërit të Zotit, Perëndisë tënd, duke pasur kujdes të zbatosh në praktikë të gjitha këta urdhërimet, që sot të cakton.</para>
<para style="p"><verse number="6" style="v"/>Sepse Zoti, Perëndia yt, do të të bekojë siç të ka premtuar; atëherë do t'u japësh hua shumë kombeve, por ti nuk do të kërkosh hua; do të sundosh mbi shumë kombe, por ato nuk do të sundojnë mbi ty.</para>
<para style="p"><verse number="7" style="v"/>Në rast se ke ndonjë vëlla nevojtar midis jush, midis ndonjë prej qyteteve që Zoti, Perëndia yt, po të jep, nuk do të fortësosh zemrën dhe nuk do të mbyllësh dorën para vëllait tënd nevojtar;</para>
<para style="p"><verse number="8" style="v"/>por do t'i hapësh me zemërgjerësi dorën tënde dhe do t'i japësh hua aq sa i nevojitet për të përballuar nevojat që ka.</para>
<para style="p"><verse number="9" style="v"/>Ki kujdes që të mos ketë asnjë mendim të keq në zemrën tënde, i cili të të bëjë të thuash: "Viti i shtatë, viti i familjes, është afër", dhe ta shikosh me sy të keq vëllanë tënd nevojtar dhe të mos i japësh asgjë; ai do të bërtiste kundër teje para Zotit dhe ti do të mëkatoje.</para>
<para style="p"><verse number="10" style="v"/>Jepi me bujari dhe zemra jote të mos trishtohet kur i jep, sepse pikërisht për këtë Zoti, Perëndia yt, do të të bekojë në çdo punë tënden dhe në çdo gjë që do të të zërë dora.</para>
<para style="p"><verse number="11" style="v"/>Sepse nevojtarët nuk do të mungojnë kurrë në vend, prandaj unë po të jap këtë urdhërim dhe të them: "Hapja me bujari dorën tënde vëllait tënd, të varfrit tënd dhe nevojtarit në vendin tuaj".</para>
<para style="p"><verse number="12" style="v"/>Në rast se një vëlla apo një motër hebre shitet te ti, do të të shërbejë gjashtë vjet; por vitin e shtatë do ta lësh të ikë i lirë.</para>
<para style="p"><verse number="13" style="v"/>Dhe kur do ta lësh të ikë i lirë, nuk do ta lësh të shkojë duarbosh;</para>
<para style="p"><verse number="14" style="v"/>do t'i japësh bujarisht dhurata nga kopeja jote, nga lëmi dhe nga hambari yt; do ta bësh pjesëtar të bekimeve me të cilat Zoti, Perëndia yt, të ka mbushur;</para>
<para style="p"><verse number="15" style="v"/>dhe nuk do të harrosh se ke qenë skllav në vendin e Egjiptit dhe se Zoti, Perëndia yt, të ka liruar; prandaj sot të urdhëroj këtë.</para>
<para style="p"><verse number="16" style="v"/>Por në rast se ai të thotë: "Nuk dua të largohem prej teje", sepse të do ty dhe shtëpinë tënde, sepse ka mbarësi bashkë me ty,</para>
<para style="p"><verse number="17" style="v"/>atëherë do të marrësh një fëndyell, do t'i shposh veshin kundër portës dhe ai do të jetë skllavi yt përgjithnjë. Po ashtu do të veprosh me skllaven tënde.</para>
<para style="p"><verse number="18" style="v"/>Nuk duhet të të duket e vështirë ta nisësh të lirë, sepse të ka shërbyer gjashtë vjet me gjysmën e pagës së një argati; dhe Zoti, Perëndia yt, do të bekojë të gjitha veprimet e tua.</para>
<para style="p"><verse number="19" style="v"/>Do t'i shenjtërosh Zotit, Perëndisë tënd, tërë pjelljet e para meshkuj të bagëtive të tua të trasha dhe të imta. Nuk do të bësh asnjë punë me pjelljen e parë të lopës sate dhe nuk do të qethësh pjelljen e parë të deles sate.</para>
<para style="p"><verse number="20" style="v"/>Do t'i hash çdo vit, ti dhe familja jote, përpara Zotit, Perëndisë tënd, në vendin që Zoti ka zgjedhur.</para>
<para style="p"><verse number="21" style="v"/>Por në qoftë se kafsha ka ndonjë të metë, në rast se është e çalë, e verbër, apo ka ndonjë të metë tjetër të rëndë, nuk do t'ia flijosh Zotit, Perëndisë tënd;</para>
<para style="p"><verse number="22" style="v"/>do ta hash brenda portave të tua; të papastrin dhe të pastrin mund ta hanë njëlloj sikur të ishte një gazelë apo një dre.</para>
<para style="p"><verse number="23" style="v"/>Por nuk do të hash gjakun e tyre; do ta derdhësh në tokë si uji".</para>
<chapter number="16" style="c"/>
<para style="p"><verse number="1" style="v"/>"Respekto muajin e abibit dhe kremto Pashkën për nder të Zotit, Perëndisë tënd, sepse në muajin e abibit Zoti, Perëndia yt, të nxori nga Egjipti, gjatë natës.</para>
<para style="p"><verse number="2" style="v"/>Do t'i bësh fli, pra, Pashkën e Zotit, Perëndisë tënd, me bagëti të trasha dhe të imta, në vendin që Zoti ka zgjedhur për të ruajtur emrin e tij.</para>
<para style="p"><verse number="3" style="v"/>Dhe nuk do të hash bashkë me të bukë të mbrujtur; shtatë ditë do të hash bukë të ndorme (sepse dole me nxitim nga vendi i Egjiptit), me qëllim që ta kujtosh ditën që dole nga Egjipti tërë ditët e jetës sate.</para>
<para style="p"><verse number="4" style="v"/>Nuk do të shihet maja pranë teje, brenda tërë kufijve të tua, për shtatë ditë me radhë; dhe nuk do të mbetet asgjë nga mishi që flijove mbrëmjen e ditës së parë për gjithë natën deri në mëngjes.</para>
<para style="p"><verse number="5" style="v"/>Nuk do të mund ta flijosh Pashkën në çfarëdo qyteti që Zoti, Perëndia yt, të jep,</para>
<para style="p"><verse number="6" style="v"/>por do ta flijosh Pashkën vetëm në vendin që Zoti, Perëndia yt, ka zgjedhur për të ruajtur emrin e tij; do ta flijosh në mbrëmje, në perëndim të diellit, në orën që dole nga Egjipti.</para>
<para style="p"><verse number="7" style="v"/>Do ta pjekësh viktimën dhe do ta hash në vendin që Zoti, Perëndia yt, ka zgjedhur; dhe në mëngjes do të largohesh dhe do të kthehesh në çadrat e tua.</para>
<para style="p"><verse number="8" style="v"/>Gjashtë ditë me radhë do të hash bukë të ndorme; dhe ditën e shtatë do të mbahet një asamble solemne për nder të Zotit, Perëndisë tënd; ti nuk do të bësh gjatë kësaj dite asnjë punë.</para>
<para style="p"><verse number="9" style="v"/>Do të numërosh shtatë javë; fillo të numërosh shtatë javë nga koha që fillon të korrësh grurin;</para>
<para style="p"><verse number="10" style="v"/>pastaj do ta kremtosh festën e Javëve për nder të Zotit, Perëndisë tënd, duke bërë ofertat e tua vullnetare dhe kjo në masën që Zoti, Perëndia yt, të bekon.</para>
<para style="p"><verse number="11" style="v"/>Dhe do të gëzosh përpara Zotit, Perëndisë tënd, ti, biri yt dhe bija jote, shërbëtori yt dhe shërbëtorja jote, leviti që ndodhet brenda portave të tua, dhe i huaji, jetimi dhe e veja që ndodhen në mes teje, në vendin që Zoti, Perëndia yt, ka zgjedhur për të ruajtur emrin e tij.</para>
<para style="p"><verse number="12" style="v"/>Do të kujtosh që ke qenë skllav në Egjipt dhe do të kujdesesh t'i zbatosh në praktikë këto statute.</para>
<para style="p"><verse number="13" style="v"/>Do të kremtosh festën e Kasolleve shtatë ditë me radhë, mbasi të kesh mbledhur prodhimin e lëmit dhe të fushës sate;</para>
<para style="p"><verse number="14" style="v"/>dhe do të gëzohesh në festën tënde, ti, biri yt dhe bija jote, shërbëtori yt dhe shërbëtorja jote, dhe leviti, i huaji, jetimi dhe e veja që ndodhen brenda portave të tua.</para>
<para style="p"><verse number="15" style="v"/>Do të kremtosh një festë për shtatë ditë me radhë për nder të Zotit, Perëndisë tënd, në vendin që Zoti ka zgjedhur, sepse Zoti, Perëndia yt, do të bekojë të gjitha të korrat e tua dhe tërë punën e duarve të tua, dhe ti do të jesh shumë i kënaqur.</para>
<para style="p"><verse number="16" style="v"/>Tri herë në vit çdo mashkull i yt do t'i paraqitet Zotit, Perëndisë tënd, në vendin që ai ka zgjedhur, në festën e bukëve në festën të ndorme, në festën të Javëve dhe të Kasolleve; asnjeri prej tyre nuk do të paraqitet para Zotit duarbosh.</para>
<para style="p"><verse number="17" style="v"/>Por secili do të japë nga pjesa e tij sipas bekimit që Zoti, Perëndia yt, të ka dhënë.</para>
<para style="p"><verse number="18" style="v"/>Do të caktosh gjykatës dhe zyrtarë brenda portave të tua për çdo fis tëndin, në të gjitha qytetet që Zoti, Perëndia yt, të jep; dhe ata do ta gjykojnë popullin me vendime të drejta.</para>
<para style="p"><verse number="19" style="v"/>Nuk do ta prishësh drejtësinë, nuk do të tregohesh i anshëm dhe nuk do të pranosh dhurata, sepse dhurata i verbon sytë e njerëzve të urtë dhe korrupton fjalët e njerëzve të drejtë.</para>
<para style="p"><verse number="20" style="v"/>Do të zbatosh plotësisht drejtësinë, në mënyrë që ti të jetosh dhe të zotërosh vendin që Zoti, Perëndia yt, po të jep.</para>
<para style="p"><verse number="21" style="v"/>Nuk do të ngresh për ty asnjë Asherah, me asnjë lloj druri pranë altarit që do t'i ndërtosh Zotit, Perëndisë tënd;</para>
<para style="p"><verse number="22" style="v"/>dhe nuk do të ngresh asnjë shtyllë të shenjtë, që Zoti, Perëndia yt, urren".</para>
<chapter number="17" style="c"/>
<para style="p"><verse number="1" style="v"/>"Nuk do t'i flijosh Zotit, Perëndisë tënd, ka, dele ose dhi që kanë ndonjë të metë ose gjymtim, sepse kjo do të ishte një gjë e neveritshme për Zotin, Perëndinë tënd.</para>
<para style="p"><verse number="2" style="v"/>Në rast se gjendet midis teje, në një nga qytetet që Zoti, Perëndia yt, po të jep, një burrë apo një grua që bën atë që është e keqe për sytë e Zotit, Perëndisë tënd, duke shkelur besëlidhjen e tij,</para>
<para style="p"><verse number="3" style="v"/>dhe që shkon t'u shërbej perëndive të tjera dhe bie përmbys para tyre, para diellit, hënës apo tërë ushtrisë qiellore, gjë që unë nuk të kam urdhëruar,</para>
<para style="p"><verse number="4" style="v"/>dhe që të është referuar dhe që ke dëgjuar të flitet për të, atëherë hetoje me kujdes; dhe në qoftë se është e vërtetë dhe e sigurt se ky akt i neveritshëm është kryer në Izrael,</para>
<para style="p"><verse number="5" style="v"/>do ta çosh në portat e qytetit tënd atë burrë ose grua që ka kryer këtë veprim të keq, dhe do ta vrasësh me gurë atë burrë ose atë grua; dhe kështu ata do të vdesin</para>
<para style="p"><verse number="6" style="v"/>Ai që duhet të vdesë do të dënohet me vdekje me deponimin e dy apo tri dëshmitarëve, por nuk do të dënohet me vdekje askush me deponimin e një dëshmitari të vetëm.</para>
<para style="p"><verse number="7" style="v"/>Dora e dëshmitarëve do të jetë e para që do të ngrihet kundër tij për t'i shkaktuar vdekjen; pastaj do të ngrihet dora e të gjithë popullit; kështu do të çrrënjosësh të keqen nga gjiri yt.</para>
<para style="p"><verse number="8" style="v"/>Në rast se të paraqitet një rast shumë i vështirë për t'u gjykuar, midis vrasësve, midis një padie e tjetrës, midis një plagosjeje e tjetrës, grindje brenda portave të shtëpisë sate, atëherë do të</para>
<para style="p"><verse number="9" style="v"/>dhe do të takohesh me priftërinjtë levitë dhe me gjykatësit në funksion në atë kohë dhe do të këshillohesh me ta; atëherë ata do të shpallin vendimin e gjyqit;</para>
<para style="p"><verse number="10" style="v"/>dhe ti do t'i përmbahesh vendimit që ata të kanë treguar në vendin ku Zoti ka zgjedhur dhe do të kujdesesh të bësh të gjitha ato që të kanë mësuar.</para>
<para style="p"><verse number="11" style="v"/>Do t'i përmbahesh ligjit që të kanë mësuar dhe vendimit që të kanë deklaruar; nuk do të shmangesh nga vendimi që të kanë treguar as djathtas, as majtas.</para>
<para style="p"><verse number="12" style="v"/>Por njeriu që do të veprojë me mendjemadhësi dhe nuk do ta dëgjojë priftin që ndodhet aty për t'i shërbyer Zotit, Perëndisë tënd, ose gjykatësit, ky njeri ka për të vdekur; kështu do të shkulësh të keqen nga Izraeli;</para>
<para style="p"><verse number="13" style="v"/>tërë populli do të mësojë kësisoj atë që ndodhi, do të ketë frikë dhe nuk do të veprojë me mendjemadhësi.</para>
<para style="p"><verse number="14" style="v"/>Kur do të hysh në vendin që Zoti, Perëndia yt, po të jep dhe do ta shtiesh në dorë dhe do të banosh atje, në rast se do të thuash: "Dua të caktoj mbi mua një mbret ashtu si tërë kombet që më rrethojnë",</para>
<para style="p"><verse number="15" style="v"/>do të caktosh mbi ty mbretin që Zoti, Perëndia yt, ka për të zgjedhur. Do të caktosh mbi ty një mbret të zgjedhur midis vëllezërve të tu; nuk mund të caktosh mbi ty një të huaj që të mos jetë vëllai yt.</para>
<para style="p"><verse number="16" style="v"/>Por ai nuk duhet të ketë një numër të madh kuajsh, as ta kthejë popullin në Egjipt për të shtënë në dorë një numër të madh kuajsh, sepse Zoti ju ka thënë: "Nuk do të ktheheni më në atë rrugë".</para>
<para style="p"><verse number="17" style="v"/>Nuk duhet të ketë një numër të madh grash, me qëllim që zemra e tij të mos shthuret; dhe nuk duhet të grumbullojë për vete një sasi të madhe argjendi dhe ari.</para>
<para style="p"><verse number="18" style="v"/>Përveç kësaj, kur të ulet mbi fronin e mbretërisë së tij, do të shkruajë për veten e tij në një libër një kopje të këtij ligji, sipas kopjes së priftërinjve levitë.</para>
<para style="p"><verse number="19" style="v"/>Do ta mbajë pranë vetes këtë libër dhe do ta lexojë çdo ditë të jetës së tij, që të mësojë të ketë frikë nga Zoti, Perëndia i tij, dhe të zbatojë në praktikë të gjitha fjalët e këtij ligji dhe të këtyre statuteve,</para>
<para style="p"><verse number="20" style="v"/>me qëllim që zemra e tij të mos ngrihet mbi vëllezërit e tij dhe të mos shmanget nga ky urdhërim as djathtas, as majtas, dhe të zgjasë kështu ditët e mbretërimit të tij, ai vetë dhe bijtë e tij, në mes të Izraelit".</para>
<chapter number="18" style="c"/>
<para style="p"><verse number="1" style="v"/>"Tërë priftërinjtë levitë, tërë fisi i Levit, nuk do të kenë pjesë as trashëgimi në Izrael; do të jetojnë me flijimet e bëra me zjarr për Zotin, trashëgimi e tij.</para>
<para style="p"><verse number="2" style="v"/>Nuk do të kenë asnjë trashëgimi nga vëllezërit e tyre; sepse Zoti është trashëgimia e tyre, ashtu siç ua ka thënë.</para>
<para style="p"><verse number="3" style="v"/>Kjo është ajo që i detyrohet priftit populli, ata që ofrojnë një flijim, qoftë një lopë, një dele apo një dhi; ata do t'i japin priftit shpatullat, nofullat dhe plëndësin.</para>
<para style="p"><verse number="4" style="v"/>Do t'i japësh prodhimin e parë të grurit tënd, të mushtit tënd dhe të vajit tënd, si dhe qethjen e parë të dhenve të tua;</para>
<para style="p"><verse number="5" style="v"/>sepse Zoti, Perëndia yt, e ka zgjedhur midis gjithë fiseve të tu për të kryer shërbimin në emër të Zotit, atë vetë dhe bijtë e tij përgjithnjë</para>
<para style="p"><verse number="6" style="v"/>Por në rast se një Levit, që ka ardhur nga një prej qyteteve të tua të të gjithë Izraelit, ku ai banonte, vjen me gjithë dëshirën e zemrës së tij në vendin e zgjedhur nga Zoti,</para>
<para style="p"><verse number="7" style="v"/>atëherë ai do të mund të shërbejë në emër të Zotit, Perëndisë së tij, ashtu si gjithë vëllezërit e tij levitë që ndodhen aty përpara Zotit.</para>
<para style="p"><verse number="8" style="v"/>Ata do të marrin për mbajtjen e tyre pjesë të barabarta, përveç parave nga shitja e pasurisë së tyre.</para>
<para style="p"><verse number="9" style="v"/>Kur do të hysh në vendin që Zoti, Perëndia yt, po të jep, nuk do të mësosh të shkosh pas veprave të neveritshme të këtyre kombeve.</para>
<para style="p"><verse number="10" style="v"/>Të mos gjendet midis teje ndonjë që e kalon birin ose bijën e vet nëpër zjarr, as ndonjë që praktikon shortarinë, bën parashikime, interpreton shenjat dhe merret me magji,</para>
<para style="p"><verse number="11" style="v"/>as ai që përdor yshtje, as mediume që konsultojnë frymët, as magjistarë, as ai që ndjell të vdekurit,</para>
<para style="p"><verse number="12" style="v"/>sepse të gjithë ata që merren me këtë punë neveriten nga Zoti; dhe për shkak të kësaj neverie, Zoti është duke i përzënë para teje.</para>
<para style="p"><verse number="13" style="v"/>Ti do të jesh i përkryer para Zotit, Perëndisë tënd;</para>
<para style="p"><verse number="14" style="v"/>sepse kombet, që ti do të dëbosh, i kanë dëgjuar shortarët dhe magjistarët; kurse ty, Zoti, Perëndia yt, nuk të ka lejuar të veprosh kështu.</para>
<para style="p"><verse number="15" style="v"/>Zoti, Perëndia yt, do të krijojë për ty një profet si unë në mes teje dhe vëllezërve të tu; atë keni për ta dëgjuar,</para>
<para style="p"><verse number="16" style="v"/>në bazë të gjithë atyre gjërave që i kërkove Zotin, Perëndinë tënd, në Horeb, ditën e asamblesë, kur the: "Të mos dëgjoj më zërin e Zotit, Perëndisë tim, dhe të mos shoh më këtë zjarr të madh, që unë të mos vdes".</para>
<para style="p"><verse number="17" style="v"/>Dhe Zoti më tha: "Atë që thanë, është mirë;</para>
<para style="p"><verse number="18" style="v"/>unë do të nxjerr për ta një profet nga gjiri i vëllezërve të tyre dhe do të vë në gojën e tij fjalët e mia, dhe ai do t'u thotë atyre të gjitha ato që unë do t'i urdhëroj.</para>
<para style="p"><verse number="19" style="v"/>Dhe do të ndodhë që në se dikush nuk i dëgjon fjalët e mia që ai thotë në emrin tim, unë do t'i kërkoj llogari.</para>
<para style="p"><verse number="20" style="v"/>Por profeti që pretendon të thotë në emrin tim një gjë për të cilën unë e kam urdhëruar ta thotë ose që flet në emër të perëndive të tjera, ai profet do të vritet".</para>
<para style="p"><verse number="21" style="v"/>Dhe në se ti thua në zemrën tënde: "Si do të bëjmë për të dalluar fjalën që Zoti nuk ka thënë?".</para>
<para style="p"><verse number="22" style="v"/>Kur profeti flet në emër të Zotit dhe kjo gjë nuk ndodh dhe nuk realizohet, kemi të bëjmë me një gjë që Zoti nuk e ka thënë; e ka thënë profeti me mendjemadhësi; mos ki frikë prej tij".</para>
<chapter number="19" style="c"/>
<para style="p"><verse number="1" style="v"/>"Kur Zoti, Perëndia yt, të ketë shfarosur kombet e vendeve që të jep dhe ti t'i kesh dëbuar dhe të banosh në qytetet dhe shtëpitë e tyre,</para>
<para style="p"><verse number="2" style="v"/>do të veçosh tri qytete, në mes të vendit, që Zoti, Perëndia yt, të jep si trashëgimi.</para>
<para style="p"><verse number="3" style="v"/>Do të përgatisësh rrugë dhe do ta ndash në tri pjesë vendin që Zoti, Perëndia yt, të jep si trashëgimi, me qëllim që çdo vrasës të mund të strehohet në të.</para>
<para style="p"><verse number="4" style="v"/>Dhe ky është rregulli për vrasësin që strehohet aty, që të shpëtojë jetën e tij: kushdo që ka vrarë të afërmin e tij pa dashje, pa e urryer më parë.</para>
<para style="p"><verse number="5" style="v"/>Kështu, kur dikush shkon me shokun e tij në pyll për të prerë dru dhe, ndërsa i bie një druri me sëpatë, sëpata del nga bishti dhe godet shokun që pastaj vdes, ai person do të strehohet në një nga këto qytete dhe do ta shpëtojë jetën;</para>
<para style="p"><verse number="6" style="v"/>sepse hakmarrësi i gjakut, ndërsa zemërimi i vlon në zemër, të mos e ndjekë vrasësin dhe ta arrijë, kur rruga është shumë e gjatë, dhe ta vrasë edhe pse nuk e meriton vdekjen, sepse në të kaluarën nuk e kishte urryer shokun e tij.</para>
<para style="p"><verse number="7" style="v"/>Prandaj të urdhëroj në këtë mënyrë: "Veço tri qytete".</para>
<para style="p"><verse number="8" style="v"/>Në rast se më pas Zoti, Perëndia yt, zgjeron kufijtë e tu, ashtu si u është betuar etërve të tu dhe ta jep tërë vendin që u kishte premtuar t'ua jepte etërve të tu,</para>
<para style="p"><verse number="9" style="v"/>në rast se ti respekton këto urdhra që unë të jap sot, duke e dashur Zotin, Perëndinë tënd, dhe duke ecur gjithnjë në rrugët e tij, atëherë do t'u shtosh tri qytete të tjera tri të parave,</para>
<para style="p"><verse number="10" style="v"/>me qëllim që të mos derdhet gjak i pafajshëm në mes të vendit që Zoti, Perëndia yt, të jep si trashëgimi dhe ti të mos bëhesh fajtor për vrasje.</para>
<para style="p"><verse number="11" style="v"/>Por në rast se një njeri urren të afërmin e tij, i zë pritë, e sulmon dhe e plagos për vdekje, dhe pastaj strehohet në një nga këto qytete,</para>
<para style="p"><verse number="12" style="v"/>pleqtë e qytetit të tij do të dërgojnë ta marrin që andej dhe do t'ia dorëzojnë hakmarrësit të gjakut që të vritet.</para>
<para style="p"><verse number="13" style="v"/>Syri yt nuk do të ketë mëshirë për të, por do t'i heqësh Izraelit fajin që ka derdhur gjak të pafajshëm, dhe kështu do të kesh mbarësi.</para>
<para style="p"><verse number="14" style="v"/>Nuk do të lëvizësh kufijtë e të afërmit tënd, të vendosura nga pasardhësit në trashëgiminë që do të gëzosh në vendin që Zoti, Perëndia yt, të jep në zotërim.</para>
<para style="p"><verse number="15" style="v"/>Një dëshmitar i vetëm nuk mjafton për të akuzuar dikë për çfarëdo krimi apo mëkati të kryer; fakti do të përcaktohet me deponimin e dy ose tre dëshmitarëve.</para>
<para style="p"><verse number="16" style="v"/>Në rast se kundër dikujt ngrihet një dëshmitar i rremë dhe e akuzon për një krim,</para>
<para style="p"><verse number="17" style="v"/>atëherë dy njerëzit midis të cilëve zhvillohet mosmarrëveshja do të paraqiten përpara Zotit, përpara priftërinjve dhe gjykatësve në funksion ato ditë.</para>
<para style="p"><verse number="18" style="v"/>Gjykatësi do ta hetojë me kujdes çështjen; dhe në rast se del që ai dëshmitar është një dëshmitar i rremë, që ka deponuar gënjeshtra kundër vëllait,</para>
<para style="p"><verse number="19" style="v"/>atëherë do t'i bëni atij atë që kishte ndër mend t'i bënte vëllait të tij. Kështu do ta shkulni të keqen nga mesi juaj.</para>
<para style="p"><verse number="20" style="v"/>Të tjerët do ta mësojnë dhe do të tremben, dhe qysh atëherë nuk do të kryhet më në mes tuaj një veprim aq i keq.</para>
<para style="p"><verse number="21" style="v"/>Syri yt nuk do të ketë mëshirë, por do t'i përmbahet rregullit jetë për jetë, sy për sy, dhëmb për dhëmb, dorë për dorë, këmbë për këmbë".</para>
<chapter number="20" style="c"/>
<para style="p"><verse number="1" style="v"/>"Kur të shkosh në luftë kundër armiqve të tu dhe të shikosh kuaj, qerre dhe njerëz në një numër më të madh se ato që ke ti, mos ki frikë prej tyre, sepse Zoti, Perëndia yt, që të bëri të ngjitesh nga vendi i Egjiptit, është me ty.</para>
<para style="p"><verse number="2" style="v"/>Kështu, në çastin kur do të jeni duke filluar betejën, prifti do të dalë përpara dhe do t'i flasë popullit</para>
<para style="p"><verse number="3" style="v"/>dhe do t'i thotë: "Dëgjo, Izrael! Sot jeni gatitur për t'u ndeshur me armiqtë tuaj; zemra juaj të mos ju ligështohet; mos kini frikë, mos e humbni dhe mos u trembni para tyre,</para>
<para style="p"><verse number="4" style="v"/>sepse Zoti, Perëndia juaj, është ai që ecën me ju për të luftuar për ju kundër armiqve tuaj dhe për t'ju shpëtuar".</para>
<para style="p"><verse number="5" style="v"/>Pastaj oficerët do t'i flasin popullit, duke thënë: "A ka njeri që ka ndërtuar një shtëpi të re dhe ende nuk e ka përuruar? Le të shkojë dhe të kthehet në shtëpinë e tij, që të mos vdesë gjatë betejës dhe një tjetër të përurojë shtëpinë e tij.</para>
<para style="p"><verse number="6" style="v"/>A ka njeri të ketë mbjellë një vresht dhe të mos ketë shijuar akoma frutat e tij? Le të shkojë e të kthehet në shtëpi të tij, që të mos vdesë gjatë betejës dhe një tjetër të gëzojë frytet e tij.</para>
<para style="p"><verse number="7" style="v"/>A ka njeri që është fejuar me një femër dhe nuk e ka marrë akoma me vete? Le të shkojë dhe të kthehet në shtëpi të tij, që të mos vdesë në betejë dhe një tjetër ta marrë atë".</para>
<para style="p"><verse number="8" style="v"/>Pastaj oficerët do t'i flasin akoma popullit, duke i thënë: "A ka ndonjë që ka frikë dhe të cilit i mungon guximi? Le të shkojë dhe të kthehet në shtëpi të tij, që guximi i vëllezërve të tij të mos mehet ashtu si i ndodhi atij".</para>
<para style="p"><verse number="9" style="v"/>Kur oficerët të kenë mbaruar së foluri popullit, do të caktojnë komandantët e trupave të popullit.</para>
<para style="p"><verse number="10" style="v"/>Kur t'i afrohesh një qyteti për ta sulmuar, do t'i ofrosh së pari paqen.</para>
<para style="p"><verse number="11" style="v"/>Në qoftë se pranon ofertën tënde të paqes dhe t'i hap dyert e tij, tërë populli që ndodhet aty ka për të paguar haraçin dhe do të të shërbejë.</para>
<para style="p"><verse number="12" style="v"/>Por në rast se nuk do të bëjë paqe me ty dhe kërkon luftë kundër teje, atëherë ti do ta rrethosh.</para>
<para style="p"><verse number="13" style="v"/>Kur më vonë Zoti, Perëndia yt, do të ta japë në dorë, do të vrasësh me shpatë tërë meshkujt e tij;</para>
<para style="p"><verse number="14" style="v"/>por gratë, fëmijët, bagëtinë dhe të gjitha ato që ndodhen në qytetet, tërë prenë e tij, do t'i marrësh si plaçkën tënde; dhe do të hash plaçkën e armiqve të tu që Zoti, Perëndia yt, të ka dhënë.</para>
<para style="p"><verse number="15" style="v"/>Kështu do të veprosh në të gjitha qytetet që janë shumë larg nga ti dhe që nuk janë qytete të këtyre kombeve.</para>
<para style="p"><verse number="16" style="v"/>Por nga qytetet e këtyre popujve që Zoti, Perëndia yt, të jep si trashëgimi, nuk ke për të lënë asgjë që merr frymë;</para>
<para style="p"><verse number="17" style="v"/>por do të vendosësh shfarosjen e plotë të tyre, domethënë të hitenjve, të amorenjve, të kanaanenjve, të perezenjve, të hivenjve dhe të jebusenjve, ashtu si të ka urdhëruar Zoti, Perëndia yt,</para>
<para style="p"><verse number="18" style="v"/>me qëllim që ata të mos ju mësojnë të imitoni tërë ndyrësitë që bëjnë për perënditë e tyre, dhe ju të mos mëkatoni kundër Zotit, Perëndisë tuaj.</para>
<para style="p"><verse number="19" style="v"/>Kur të rrethosh një qytet për një kohë të gjatë, duke luftuar kundër tij, për ta shtënë në dorë, nuk do të shkatërrosh drurët frutorë me goditje të sëpatës, do të hash frutat e tyre dhe nuk do t'i rrëzosh; sepse vallë druri i fushës a është njeri që ti ta përdorësh në rrethimin?</para>
<para style="p"><verse number="20" style="v"/>Por mund të shkatërrosh dhe të rrëzosh gjithë drurët që ti e di që nuk janë frutorë, për të ndërtuar vepra rrethimi kundër qytetit që të lufton, derisa ai të bjerë".</para>
<chapter number="21" style="c"/>
<para style="p"><verse number="1" style="v"/>"Në rast se në vendin që Zoti, Perëndia yt, është duke të dhënë, gjendet një i vrarë, i shtrirë në një fushë, dhe nuk dihet se kush e ka vrarë,</para>
<para style="p"><verse number="2" style="v"/>pleqtë dhe gjykatësit e tu do të dalin dhe do të masin largësinë midis të vrarit dhe qyteteve që ndodhen rreth e rrotull.</para>
<para style="p"><verse number="3" style="v"/>Pastaj pleqtë e qytetit më të afërt me të vrarin do të marrin një mëshqerrë që nuk ka punuar akoma dhe as nuk është mbrehur.</para>
<para style="p"><verse number="4" style="v"/>Pleqtë e atij qyteti do ta zbresin mëshqerrën pranë një rrjedhe uji, në një vend as të lëruar as të mbjellë, dhe aty afër rrjedhës së ujit do t'ia thyejnë qafën mëshqerrës.</para>
<para style="p"><verse number="5" style="v"/>Pastaj do të afrohen priftërinjtë, bij të Levit, sepse Zoti, Perëndia yt, i ka zgjedhur për të shërbyer dhe për të dhënë bekimin në emër të Zotit, dhe fjala e tyre duhet të zgjidhë çdo mosmarrëveshje dhe çdo dëmtim trupor.</para>
<para style="p"><verse number="6" style="v"/>Atëherë tërë pleqtë e qytetit, që është më afër me të vrarin, do të lajnë duart mbi mëshqerrën së cilës i është thyer qafa pranë rrjedhës së ujit;</para>
<para style="p"><verse number="7" style="v"/>dhe, duke marrë fjalën, do të thonë: "Duart tona nuk e kanë derdhur këtë gjak, as sytë tona s'e kanë parë.</para>
<para style="p"><verse number="8" style="v"/>O Zot, fale popullin tënd Izrael që ti ke çliruar, dhe mos i ngarko fajin e gjakut të pafajshëm popullit tënd Izrael". Dhe ai gjak do t'u falet atyre.</para>
<para style="p"><verse number="9" style="v"/>Kështu ti do të heqësh nga vetja jote fajin e gjakut të pafajshëm, duke bërë atë që është e drejtë në sytë e Zotit.</para>
<para style="p"><verse number="10" style="v"/>Kur të shkosh në luftë kundër armiqve të tu dhe Zoti, Perëndia yt, të t'i japë në dorë dhe ti t'i zësh robër,</para>
<para style="p"><verse number="11" style="v"/>në rast se sheh midis robërve një grua të pashme dhe të pëlqen aq sa të duash ta bësh bashkëshorten tënde,</para>
<para style="p"><verse number="12" style="v"/>do ta çosh në shtëpinë tënde, dhe ajo do të rruajë kokën dhe do të presë thonjtë,</para>
<para style="p"><verse number="13" style="v"/>do të heqë rrobat e robinjës, do të banojë në shtëpinë tënde dhe do të mbajë zi një muaj të tërë për të atin dhe për të ëmën, pastaj ti do të hysh tek ajo dhe do të jesh bashkëshorti i saj dhe ajo do të jetë bashkëshortja jote.</para>
<para style="p"><verse number="14" style="v"/>Në qoftë se më vonë nuk të pëlqen më, do ta lësh të shkojë ku të dojë, por nuk mund ta shesësh për para as ta trajtosh si skllave, sepse ti e ke poshtëruar.</para>
<para style="p"><verse number="15" style="v"/>Në qoftë se një burrë ka dy gra, dhe njërën e dashuron dhe tjetrën e urren, dhe si e dashuruara ashtu dhe ajo e urryera i kanë lindur fëmijë, në rast se i parëlinduri është fëmija e gruas së urryer,</para>
<para style="p"><verse number="16" style="v"/>ditën që u lë me testament pasurinë që zotëron bijve, nuk mund t'i shënojë të drejtën e paralindjes djalit të gruas që dashuron duke e preferuar nga djali i gruas që urren që është i parëlinduri;</para>
<para style="p"><verse number="17" style="v"/>por do të njohë si të parëlindur djalin e gruas së urryer, duke i dhënë një pjesë të dyfishtë të të gjitha atyre që zotëron; sepse ai është prodhimi i parë i fuqisë së tij dhe atij i përket e drejta e paralindjes.</para>
<para style="p"><verse number="18" style="v"/>Në qoftë se një burrë ka një fëmijë kokëfortë dhe rebel që nuk i bindet as zërit të babait, as atij të nënës dhe megjithëse e kanë ndëshkuar, nuk u bindet atyre,</para>
<para style="p"><verse number="19" style="v"/>i ati dhe e ëma do ta marrin dhe do ta çojnë te pleqtë e qytetit të tij, në portën e vendit ku banon,</para>
<para style="p"><verse number="20" style="v"/>dhe do t'u thonë pleqve të qytetit: "Ky biri ynë është kokëfortë dhe rebel; nuk do t'i bindet zërit tonë; është grykës dhe pijanec".</para>
<para style="p"><verse number="21" style="v"/>Atëherë tërë banorët e qytetit të tij do ta vrasin me gurë dhe ai ka për të vdekur; kështu do të çrrënjosësh të keqen nga mesi yt, tërë Izraeli do ta mësojë dhe do të ketë frikë.</para>
<para style="p"><verse number="22" style="v"/>Në rast se dikush ka kryer një krim që meriton vdekjen dhe ka pësuar vdekjen, dhe ti e ke varur në një dru,</para>
<para style="p"><verse number="23" style="v"/>kufoma e tij nuk do të rrijë tërë natën mbi pemën, por do ta varrosësh po atë ditë; sepse ai që rri varur është i mallkuar nga Perëndia, dhe ti nuk do ta ndotësh tokën që Zoti, Perëndia yt, të jep si trashëgimi".</para>
<chapter number="22" style="c"/>
<para style="p"><verse number="1" style="v"/>"Në qoftë se shikon kaun ose delen e vëllait tënd që e kanë humbur rrugën, ti nuk do të bësh sikur nuk i ke parë, por do ta marrësh përsipër t'ia çosh përsëri vëllait tënd.</para>
<para style="p"><verse number="2" style="v"/>Dhe në qoftë se vëllai yt nuk banon afër teje dhe ti nuk e njeh, do ta çosh kafshën në shtëpinë tënde derisa yt vëlla të fillojë ta kërkojë; dhe atëherë do t'ia kthesh.</para>
<para style="p"><verse number="3" style="v"/>Në të njëjtën mënyrë do të veprosh me gomarin, rrobat dhe çfarëdo send tjetër që yt vëlla ka humbur dhe ti ke gjetur; ti nuk do të bësh sikur nuk i ke parë.</para>
<para style="p"><verse number="4" style="v"/>Në qoftë se ti shikon gomarin e vëllait tënd apo kaun e tij të rrëzuar gjatë rrugës, ti nuk do të bësh sikur nuk i ke parë, por do të ndihmosh tët vëlla për t'i ngritur.</para>
<para style="p"><verse number="5" style="v"/>Gruaja nuk do të veshë rroba burrash, as burri nuk ka për të veshur rroba grash, sepse kushdo që bën gjëra të tilla neveritet nga Zoti, Perëndia yt.</para>
<para style="p"><verse number="6" style="v"/>Në rast se rrugës të rastis të gjesh mbi një dru ose për tokë një fole zogu me gjithë të vegjlit ose me vezët dhe nënën që ngroh të vegjlit apo vezët, nuk ke për të marrë nënën me të vegjlit;</para>
<para style="p"><verse number="7" style="v"/>do të lesh nënën të ikë dhe do të marrësh për vete të vegjlit, që ti të kesh mbarësi dhe të zgjatësh ditët e tua.</para>
<para style="p"><verse number="8" style="v"/>Kur të ndërtosh një shtëpi të re do të ngresh një parapet rreth çatisë së saj për të mos tërhequr një faj gjaku mbi shtëpinë tënde, në rast se dikush rrëzohet nga çatia.</para>
<para style="p"><verse number="9" style="v"/>Nuk do të mbjellësh në vreshtin tënd farëra të llojeve të ndryshme, me qëllim që prodhimi i asaj që ke mbjellë dhe renta e vreshtit të mos preken.</para>
<para style="p"><verse number="10" style="v"/>Nuk do të punosh njëkohësisht me një ka dhe një gomar.</para>
<para style="p"><verse number="11" style="v"/>Nuk do të veshësh rroba të bëra me një stof të përzierë leshi dhe liri.</para>
<para style="p"><verse number="12" style="v"/>Nuk do të vësh theka në katër cepat e mantelit me të cilin mbulohesh.</para>
<para style="p"><verse number="13" style="v"/>Në qoftë se një burrë martohet me një grua, hyn tek ajo dhe pastaj fillon ta urrejë,</para>
<para style="p"><verse number="14" style="v"/>dhe e padit për gjëra të turpshme dhe i nxjerr një nam të keq, duke thënë: "Mora këtë grua, por kur iu afrova nuk gjeta tek ajo shenjat e virgjërisë",</para>
<para style="p"><verse number="15" style="v"/>babai dhe nëna e së resë do të marrin shenjat e virgjërisë së saj dhe do t'ua tregojnë pleqve të qytetit, te porta;</para>
<para style="p"><verse number="16" style="v"/>dhe babai i së resë do t'u thotë pleqve: "Unë ia dhashë time bijë për grua këtij burri, por ai filloi ta urrejë,</para>
<para style="p"><verse number="17" style="v"/>dhe tani e akuzon për gjëra të turpshme, duke thënë: Nuk gjeta tek jote bijë shenjat e virgjërisë; por këto janë shenjat e virgjërisë të bijës sime". Dhe do të shpalosin çarçafin përpara pleqve të qytetit.</para>
<para style="p"><verse number="18" style="v"/>Atëherë pleqtë e atij qyteti do të marrin bashkëshortin dhe do ta dënojnë me rrahje;</para>
<para style="p"><verse number="19" style="v"/>dhe duke qenë se i ka hapur një nam të keq një virgjëreshe të Izraelit, do t'i vënë një gjobë prej njëqind siklash argjendi, që do t'ia japin të atit të së resë; kështu ajo do të mbetet bashkëshorte e tij dhe ai nuk do të mund ta përzërë derisa të rrojë.</para>
<para style="p"><verse number="20" style="v"/>Por në qoftë se vërtetohet fakti dhe tek e reja nuk janë gjetur shenjat e virgjërisë,</para>
<para style="p"><verse number="21" style="v"/>atëherë do ta nxjerrin të renë te pragu i shtëpisë së babait të saj dhe njerëzit e qytetit të saj do ta vrasin me gurë, dhe ajo ka për të vdekur, sepse ka kryer një vepër të turpshme në Izrael, duke u bërë kurvë në shtëpinë e atit të saj. Kështu do të shkulësh të keqen nga gjiri juaj</para>
<para style="p"><verse number="22" style="v"/>Në rast se një burrë gjendet në shtrat me një grua të martuar, do të vriten që të dy, si burri që ka rënë me gruan dhe gruaja. Kështu do të shkulësh të keqen nga gjiri i Izraelit.</para>
<para style="p"><verse number="23" style="v"/>Kur një vajzë e virgjër është e fejuar, dhe një burrë e gjen në qytet dhe bie në shtrat me të,</para>
<para style="p"><verse number="24" style="v"/>që të dy do t'i çoni në portën e atij qyteti dhe do t'i vritni me gurë, dhe ata do të vdesin: vajza sepse, ndonëse ishte në qytet, nuk bërtiti, dhe burri sepse ka çnderuar gruan e të afërmit të tij. Kështu do ta shkulësh të keqen nga gjiri yt.</para>
<para style="p"><verse number="25" style="v"/>Por në rast se burri gjen një vajzë të fejuar, në arë, e dhunon dhe shtrihet me të, atëherë do të vritet vetëm burri që është shtrirë me të;</para>
<para style="p"><verse number="26" style="v"/>por nuk do t'i bësh asgjë vajzës; kjo nuk ka asnjë mëkat që meriton vdekjen, sepse ky rast është si ai kur një njeri ngrihet kundër të afërmit të tij dhe e vret;</para>
<para style="p"><verse number="27" style="v"/>në fakt ai e gjeti në arë; vajza e fejuar ka bërtitur, por nuk kishte njeri që ta shpëtonte.</para>
<para style="p"><verse number="28" style="v"/>Në rast se një burrë gjen një vajzë të virgjër që nuk është e fejuar, e merr dhe bie në shtrat me të, dhe kapen në flagrancë,</para>
<para style="p"><verse number="29" style="v"/>burri që është shtrirë me të do t'i japë atit të vajzës pesëdhjetë sikla argjendi dhe ajo do të bëhet bashkëshortja e tij, sepse e ka çnderuar dhe nuk mund ta përzërë sa të jetë gjallë.</para>
<para style="p"><verse number="30" style="v"/>Asnjeri nuk ka për të marrë gruan e atit të tij, as ka për të ngritur skajin e mbulesës së atit të tij".</para>
<chapter number="23" style="c"/>
<para style="p"><verse number="1" style="v"/>"Ai që është tredhur me anë të shtypjes apo të gjymtimit, nuk ka për të hyrë në asamblenë e Zotit.</para>
<para style="p"><verse number="2" style="v"/>Një kopil nuk do të hyjë në asamblenë e Zotit; asnjë nga pasardhësit e tij, qoftë edhe ata të brezit të dhjetë, s'ka për të hyrë në asamblenë e Zotit.</para>
<para style="p"><verse number="3" style="v"/>Amoniti dhe moabiti nuk do të hyjnë në asamblenë e Zotit, asnjë nga pasardhësit e tyre, as edhe në brezin e dhjetë, nuk kanë për të hyrë kurrë në asamblenë e Zotit,</para>
<para style="p"><verse number="4" style="v"/>sepse nuk ju pritën në rrugë me bukë dhe me ujë kur dolët nga Egjipti dhe sepse rekrutuan kundër jush Balaamin, birin e Beorit nga Pethori i Mesopotamisë, për t'ju mallkuar.</para>
<para style="p"><verse number="5" style="v"/>Megjithatë Zoti, Perëndia yt, nuk deshi të dëgjojë Balaamin; por Zoti, Perëndia yt, e ndërroi për ty mallkimin në bekim, sepse Zoti, Perëndia yt, të do.</para>
<para style="p"><verse number="6" style="v"/>Nuk do t'u kërkosh kurrë as paqen, as begatinë e tyre derisa të jetosh.</para>
<para style="p"><verse number="7" style="v"/>Nuk do të urresh idumeun, sepse ai është vëllai yt; nuk do të urresh egjiptasin, sepse ti ishe i huaj në vendin e tij,</para>
<para style="p"><verse number="8" style="v"/>bijtë që do t'u lindin atyre, në brezin e tretë, do të mund të hyjnë në asamblenë e Zotit.</para>
<para style="p"><verse number="9" style="v"/>Kur të dalësh me ushtrinë kundër armiqve të tu, ruhu nga çdo gjë e keqe.</para>
<para style="p"><verse number="10" style="v"/>Në rast se dikush në mes teje është i papastër nga një ngjarje e natës, ka për të dalë nga kampi dhe nuk do të kthehet më;</para>
<para style="p"><verse number="11" style="v"/>në mbrëmje do të lahet me ujë dhe pas perëndimit të diellit do të mund të kthehet në kamp.</para>
<para style="p"><verse number="12" style="v"/>Do të kesh edhe një vend jashtë kampit, dhe do të shkosh atje për nevojat e tua;</para>
<para style="p"><verse number="13" style="v"/>dhe midis veglave të tua do të kesh edhe një kunj dhe kur të shkosh për t'u mbledhur kruspull përjashta, me të do të gërmosh një gropë dhe pastaj do të mbulosh jashtëqitjet e tua.</para>
<para style="p"><verse number="14" style="v"/>Me qenë se Zoti, Perëndia yt, ecën në mes të kampit tënd që të të bëjë të lirë dhe që të të japë në dorë armiqtë e tu; prandaj kampi yt do të jetë i shenjtë që Zoti të mos shohë në gjirin tënd asnjë paturpësi dhe të largohet prej teje.</para>
<para style="p"><verse number="15" style="v"/>Nuk do t'i dorëzosh pronarit të tij skllavin që i ka ikur për t'u strehuar pranë teje.</para>
<para style="p"><verse number="16" style="v"/>Ai do të banojë me ty, në mes jush, në vendin që ka zgjedhur, në atë qytetin tënd që do t'i duket më i mirë; dhe nuk do ta ngacmosh.</para>
<para style="p"><verse number="17" style="v"/>Nuk do të ketë asnjë grua që të merret me kurvëri midis bijave të Izraelit, nuk do të ketë asnjë burrë që të merret me kurvëri midis bijve të Izraelit.</para>
<para style="p"><verse number="18" style="v"/>Në shtëpinë e Zotit, Perëndisë tënd, nuk do të çosh shpërblimin e një kurve as çmimin e një qeni, për asnjë kusht, sepse këto dy gjëra janë një ndyrësi për Zotin, Perëndinë tënd.</para>
<para style="p"><verse number="19" style="v"/>Vëllait tënd nuk do t'i japësh hua me kamatë: interes për të holla, interes për ushqime ose çfarëdo gjë tjetër që huazohet me interes.</para>
<para style="p"><verse number="20" style="v"/>Të huajit mund t'i japësh hua me kamatë, por jo vëllait tënd, me qëllim që Zoti, Perëndia yt, të të bekojë në të gjitha gjërat mbi të cilat do të vësh dorë në vendin ku je duke hyrë për ta pushtuar.</para>
<para style="p"><verse number="21" style="v"/>Kur lidh një kusht me Zotin, Perëndinë tënd, nuk do të vonosh ta kryesh, sepse i Zoti, Perëndia yt, do të të kërkojë me siguri llogari dhe ti do të ishe fajtor;</para>
<para style="p"><verse number="22" style="v"/>por në rast se ti nuk lidh kushte, nuk kryen mëkat.</para>
<para style="p"><verse number="23" style="v"/>Mbaje fjalën që ka dalë nga goja jote, sepse ke marrë përsipër në mënyrë të neveritshme përpara Zotit, Perëndisë tënd, atë që ke premtuar me gojën tënde.</para>
<para style="p"><verse number="24" style="v"/>Kur hyn në vreshtin e të afërmit tënd, mund të hash rrush sa të ngopesh, por nuk do vësh rrush në shportën tënde.</para>
<para style="p"><verse number="25" style="v"/>Kur hyn në arën e grurit të të afërmit tënd, mund të mbjellësh kallinj; por nuk do të përdorësh draprin në arën e grurit të të afërmit tënd".</para>
<chapter number="24" style="c"/>
<para style="p"><verse number="1" style="v"/>"Kur një njeri merr një grua dhe martohet me të, dhe më vonë ndodh që ajo nuk e kënaq më, sepse ai ka gjetur në të diçka të turpshme, le të shkruajë një shkresë ndarjeje, t'ia japë në dorë dhe ta dëbojë nga shtëpia e saj;</para>
<para style="p"><verse number="2" style="v"/>në qoftë se ajo del nga shtëpia e saj dhe bëhet bashkëshorte e një burri tjetër,</para>
<para style="p"><verse number="3" style="v"/>në rast se bashkëshorti i fundit fillon ta urrejë, ai shkruan për të një shkresë ndarjeje, ia jep në dorë dhe e dëbon nga shtëpia e tij, ose në se bashkëshorti i fundit që e kishte marrë për grua vdes,</para>
<para style="p"><verse number="4" style="v"/>burri i parë që e kishte dëbuar nuk do të mund ta marrë përsëri për grua, pasi ajo është ndotur, sepse kemi të bëjmë me një akt të neveritshëm në sytë e Zotit; dhe ti nuk do ta njollosësh me mëkat vendin që Zoti, Perëndia yt, të jep si trashëgimi.</para>
<para style="p"><verse number="5" style="v"/>Në qoftë se një njeri është i porsamartuar, ai nuk do të shkojë në luftë dhe nuk do t'i ngarkohen detyra; ai do të jetë i lirë në shtëpinë e tij për një vit dhe do të bëjë të lumtur gruan me të cilën është martuar.</para>
<para style="p"><verse number="6" style="v"/>Asnjeri nuk do të marrë peng gurin e mokrës së poshtme apo atë të sipërme, sepse do të ishte njëlloj sikur të merrte peng jetën e dikujt.</para>
<para style="p"><verse number="7" style="v"/>Në rast se kapet një njeri duke rrëmbyer një nga vëllezërit e tij ndër bijtë e Izraelit, dhe e trajton keq dhe e shet, ai rrëmbyes do të vritet; kështu do ta shkulësh të keqen nga gjiri yt.</para>
<para style="p"><verse number="8" style="v"/>Në raste lebre trego kujdes të madh dhe bëj gjithçka t'ju mësojnë priftërinjtë levitë; do të keni kujdes të veproni ashtu siç i kam urdhëruar.</para>
<para style="p"><verse number="9" style="v"/>Mbaj mend atë që Zoti, Perëndia yt, i bëri Miriamit gjatë udhëtimit, mbas daljes suaj nga Egjipti.</para>
<para style="p"><verse number="10" style="v"/>Kur i jep hua diçka të afërmit tënd nuk do të hysh në shtëpinë e tij për të marrë pengun e tij;</para>
<para style="p"><verse number="11" style="v"/>do të rrish jashtë saj, dhe njeriu të cilit i ke dhënë hua do të ta sjellë jashtë pengun.</para>
<para style="p"><verse number="12" style="v"/>Dhe në rast se ai njeri është i varfër, nuk do të shkosh të flesh duke pasur akoma pengun e tij.</para>
<para style="p"><verse number="13" style="v"/>Duhet t'ia kthesh pengun në perëndim të diellit, në mënyrë që ai të flejë në mantelin e tij dhe të të bekojë; dhe kjo do të vihet në llogarinë e drejtësisë para syve të Zotit, Perëndisë tënd.</para>
<para style="p"><verse number="14" style="v"/>Nuk do t'i hash hakun argatit të varfër dhe nevojtar, qoftë ai një nga vëllezërit e tu apo një nga të huajt që banojnë në vendin tënd, brenda portave të tua;</para>
<para style="p"><verse number="15" style="v"/>do t'i japësh pagën e tij po atë ditë, para se të perëndojë dielli, sepse ai është i varfër dhe kjo është dëshira e tij; kështu ai nuk do të bërtasë kundër teje para Zotit dhe ti nuk do të kesh mëkat.</para>
<para style="p"><verse number="16" style="v"/>Nuk do të dënohen me vdekje etërit për bijtë e tyre, as do të vriten bijtë për etërit e tyre; secili do të dënohet me vdekje për mëkatin e vet.</para>
<para style="p"><verse number="17" style="v"/>Nuk do të cenosh të drejtën e të huajit o të jetimit dhe nuk do të marrësh peng rrobat e gruas së ve;</para>
<para style="p"><verse number="18" style="v"/>por do të kujtosh se ke qenë skllav në Egjipt dhe se të ka liruar Zoti, Perëndia yt; prandaj të veprosh në këtë mënyrë.</para>
<para style="p"><verse number="19" style="v"/>Kur korr në arën tënde dhe harron aty një demet, nuk do të kthehesh prapa për ta marrë; do të jetë për të huajin, për jetimin dhe gruan e ve, me qëllim që Zoti, Perëndia yt, të të bekojë në tërë veprën e duarve të tua.</para>
<para style="p"><verse number="20" style="v"/>Kur do të shkundësh kokrrat e ullinjve të tua, nuk do të kthehesh në degët e tyre; ullinjtë që kanë mbetur do të jenë për të huajin, për jetimin dhe për gruan e ve.</para>
<para style="p"><verse number="21" style="v"/>Kur të vjelësh vreshtin tënd, nuk do të kalosh një herë të dytë; vilet e mbetura do të jenë për të huajin, për jetimin dhe për gruan e ve.</para>
<para style="p"><verse number="22" style="v"/>Dhe do të kujtosh se ke qenë skllav në vendin e Egjiptit; prandaj të urdhëroj të veprosh në këtë mënyrë".</para>
<chapter number="25" style="c"/>
<para style="p"><verse number="1" style="v"/>"Në rast se fillon një grindje midis burrave dhe ata paraqiten në gjyq, gjykatësit do t'i gjykojnë duke i dhënë pafajësinë të pafajshmit dhe duke dënuar fajtorin.</para>
<para style="p"><verse number="2" style="v"/>Pastaj në se fajtori meriton të rrihet, gjykatësi do të urdhërojë që ta shtrijnë për tokë dhe ta rrahin në prani të tij, me një numër goditjesh sipas shkallës së fajit të tij.</para>
<para style="p"><verse number="3" style="v"/>Mund t'i jepen dyzet goditje, por jo më tepër, sepse, duke e kaluar këtë masë dhe duke e rrahur me një numër më të madh goditjesh, yt vëlla të mos përçmohet në sytë e tu.</para>
<para style="p"><verse number="4" style="v"/>Nuk do t'i vësh turizën kaut që shin grurin.</para>
<para style="p"><verse number="5" style="v"/>Në rast se disa vëllezër banojnë bashkë dhe njeri prej tyre vdes pa lënë fëmijë, gruaja e të ndjerit nuk do të martohet me një të huaj jashtë familjes; i kunati do të hyjë tek ajo dhe do ta marrë</para>
<para style="p"><verse number="6" style="v"/>dhe i parëlinduri që ajo do të lindë do të marrë emrin e vëllait të vdekur, me qëllim që emri i tij të mos fshihet në Izrael.</para>
<para style="p"><verse number="7" style="v"/>Por në rast se ai burrë nuk dëshiron të marrë të kunatën, kjo do të ngjitet në portën e pleqve dhe do të thotë: "Im kunat nuk pranon ta ngrejë emrin e vëllait të tij në Izrael; ai nuk dëshiron të kryejë ndaj meje detyrën e kunatit".</para>
<para style="p"><verse number="8" style="v"/>Atëherë pleqtë e qytetit të tij do ta thërrasin dhe do t'i flasin; dhe në qoftë se ai ngul këmbë dhe thotë: "Nuk dua ta marr",</para>
<para style="p"><verse number="9" style="v"/>atëherë kunata e tij do t'i afrohet në prani të pleqve do t'i heqë sandalen nga këmba, do ta pështyjë në fytyrë dhe do t'i thotë: "Këtë do të pësojë ai që nuk dëshiron të ndërtojë shtëpinë e vëllait të tij".</para>
<para style="p"><verse number="10" style="v"/>Dhe emri i tij në Izrael do të jetë: "Shtëpia e atij të cilit i është hequr sandalja".</para>
<para style="p"><verse number="11" style="v"/>Në rast se dy burra kanë një grindje midis tyre, dhe gruaja e njërit afrohet për të liruar të shoqin nga duart e atij që e rreh, shtrin dorën dhe e kap nga organet gjenitale, asaj do t'i pritet dora;</para>
<para style="p"><verse number="12" style="v"/>syri yt nuk do të ketë mëshirë për të.</para>
<para style="p"><verse number="13" style="v"/>Nuk do të kesh në thesin tënd dy pesha, një të madhe dhe një të vogël.</para>
<para style="p"><verse number="14" style="v"/>Nuk do të kesh në shtëpi dy masa, një të madhe dhe një të vogël.</para>
<para style="p"><verse number="15" style="v"/>Do të kesh një peshë të saktë dhe të drejtë, do të kesh një masë të saktë dhe të drejtë, me qëllim që ditët e tua të zgjaten në vendin që Zoti, Perëndia yt, po të jep.</para>
<para style="p"><verse number="16" style="v"/>Sepse të gjithë ata që kryejnë veprime të tilla, të gjithë ata që sillen në mënyrë jo të drejtë, urrehen nga Zoti, Perëndia yt.</para>
<para style="p"><verse number="17" style="v"/>Kujto atë që të bëri Amaleku gjatë rrugës, kur dolët nga Egjipti;</para>
<para style="p"><verse number="18" style="v"/>ai të doli përballë rrugës, duke sulmuar nga prapa tërë të dobëtit që ishin të fundit, kur ti ishe i lodhur dhe i mbaruar, dhe nuk pati fare frikë nga Perëndia.</para>
<para style="p"><verse number="19" style="v"/>Kur, pra, Zoti, Perëndia yt, do të sigurojë qetësi nga armiqtë e tu rreth e përqark vendit që Zoti, Perëndia yt, të jep si trashëgimi për ta pushtuar, do të fshish kujtimin e Amalekut nën qiellin; mos e harro!".</para>
<chapter number="26" style="c"/>
<para style="p"><verse number="1" style="v"/>"Kur të hysh në vendin që Zoti, Perëndia yt, të jep si trashëgimi, dhe ta shtiesh në dorë dhe të banosh në të,</para>
<para style="p"><verse number="2" style="v"/>do të marrësh disa nga prodhimet e para të të gjitha prodhimeve të tokës të mbledhura nga ti në vendin që Zoti, Perëndia yt, po të jep, do t'i vësh në një shportë dhe do të shkosh në vendin që Zoti, Perëndia yt, ka zgjedhur për të ruajtur emrin e tij.</para>
<para style="p"><verse number="3" style="v"/>Pastaj do t'i paraqitesh priftit në funksion ato ditë dhe do t'i thuash: "Unë i deklaroj sot Zotit, Perëndisë tënd, që kam hyrë në vendin që Zoti u betua t'u japë etërve tanë".</para>
<para style="p"><verse number="4" style="v"/>Atëherë prifti do të marrë shportën nga duart e tua dhe do ta vërë përpara altarit të Zotit, Perëndisë tënd;</para>
<para style="p"><verse number="5" style="v"/>dhe ti do të përgjigjesh duke thënë para Zotit, Perëndisë tënd: "Ati im ishte një arame para se të vdesë; ai zbriti në Egjipt dhe banoi aty si i huaj me pak njerëz; aty u bë një komb i madh, i fuqishëm dhe i shumtë.</para>
<para style="p"><verse number="6" style="v"/>Por egjiptasit na trajtuan keq, na shtypën dhe na imponuan një skllavëri të rëndë.</para>
<para style="p"><verse number="7" style="v"/>Atëherë bërtitëm dhe Zoti, Perëndia i etërve tanë, e dëgjoi zërin tonë, pa dëshpërimin tonë, punën tonë të rëndë dhe shtypjen tonë.</para>
<para style="p"><verse number="8" style="v"/>Kështu Zoti na nxori nga Egjipti me një dorë të fuqishme dhe me krah të shtrirë, me gjëra të tmerrshme e me mrekulli dhe me shenja;</para>
<para style="p"><verse number="9" style="v"/>pastaj na solli këtu dhe na dha këtë vend, ku rrjedh qumësht dhe mjaltë.</para>
<para style="p"><verse number="10" style="v"/>Dhe ja tani unë solla prodhimet e para të tokës që ti, o Zot, më ke dhënë!". Do t'i vendosësh para Zotit, Perëndisë tënd, dhe do të biesh përmbys përpara Zotit, Perëndisë tënd;</para>
<para style="p"><verse number="11" style="v"/>dhe do të gëzoheni, ti, leviti dhe i huaji që ndodhet në radhët e tua për të mirat që Zoti, Perëndia yt, të ka dhënë ty dhe shtëpisë sate.</para>
<para style="p"><verse number="12" style="v"/>Kur të kesh mbaruar së dhëni tërë të dhjetat e të ardhurave të tua në vitin e tretë, viti i të dhjetave, dhe ua ke dhënë levitit, të huajit, jetimit dhe gruas së ve, me qëllim që t'i hanë brenda portave të tua dhe të ngopen,</para>
<para style="p"><verse number="13" style="v"/>do të thuash përpara Zotit, Perëndisë tënd: "Unë kam hequr nga shtëpia ime atë që është shenjtëruar dhe ua kam dhënë levitit, të huajit, jetimit dhe gruas së ve, në bazë të të gjitha gjërave që më ke urdhëruar; nuk kam shkelur as kam harruar asnjë nga urdhrat e tua.</para>
<para style="p"><verse number="14" style="v"/>Nuk i hëngra gjatë zisë sime, nuk mora prej tyre kur isha i papastër dhe nuk ua ofrova të vdekurve; iu binda zërit të Zotit, Perëndisë tim, dhe veprova në bazë të të gjitha gjërave që më ke urdhëruar.</para>
<para style="p"><verse number="15" style="v"/>Kthe ndaj nesh vështrimin tënd nga banesa jote e shenjtë, nga qielli, dhe beko popullin tënd të Izraelit dhe vendin që na ke dhënë, siç iu betove etërve tanë, një vend ku rrjedh qumësht e mjaltë.</para>
<para style="p"><verse number="16" style="v"/>Sot Zoti, Perëndia yt, të urdhëron të zbatosh në praktikë këto statute dhe dekrete; ki kujdes që t'i zbatosh me gjithë zemër dhe me gjithë shpirt.</para>
<para style="p"><verse number="17" style="v"/>Ti sot deklarove që Zoti është Perëndia yt, që do të ecësh në rrugët e tij dhe do të respektosh statutet, urdhërimet dhe dekretet e tij, dhe do t'i bindesh zërit të tij.</para>
<para style="p"><verse number="18" style="v"/>Sot Zoti ka deklaruar gjithashtu që ti je popull i tij, një thesar i veçantë, siç të ka thënë, me qëllim që ti të respektosh të gjitha urdhërimet e tij,</para>
<para style="p"><verse number="19" style="v"/>dhe ti të mund të lartësohesh mbi të gjitha kombet që ai ka bërë për lavdi, famë dhe zulmë dhe që ti të jesh një popull i shenjtëruar për Zotin, Perëndinë tënd, ashtu siç e ka thënë ai".</para>
<chapter number="27" style="c"/>
<para style="p"><verse number="1" style="v"/>Atëherë Moisiu dhe pleqtë e Izraelit i dhanë popullit këtë urdhër: "Respektoni të gjitha urdhërimet që po ju caktoj sot.</para>
<para style="p"><verse number="2" style="v"/>Ditën që do të kapërceni Jordanin për të hyrë në vendin që Zoti, Perëndia juaj, ju jep, do të ngresh për vete gurë të mëdhenj dhe do t'i lyesh me gëlqere.</para>
<para style="p"><verse number="3" style="v"/>Pastaj do të shkruash mbi ta tërë fjalët e këtij ligji, kur të kapërcesh Jordanin për të hyrë në vendin që Zoti, Perëndia yt, të jep, një vend ku rrjedh qumësht dhe mjaltë, ashtu si të ka thënë Zoti, Perëndia i etërve të tu.</para>
<para style="p"><verse number="4" style="v"/>Kështu, pra, kur të kaloni Jordanin, do të ngrini në malin Ebal këta gurë, që sot ju urdhëroj, dhe do t'i lyeni me gëlqere.</para>
<para style="p"><verse number="5" style="v"/>Aty do t'i ngresh edhe një altar Zotit, Perëndisë tënd, një altar gurësh, mbi të cilët nuk do të përdorësh vegël hekuri.</para>
<para style="p"><verse number="6" style="v"/>Do të ndërtosh altarin e Zotit, Perëndisë tënd, me gurë të pacenuar, dhe mbi të do t'i ofrosh holokauste Zotit, Perëndisë tënd.</para>
<para style="p"><verse number="7" style="v"/>Do të ofrosh flijime falënderimi, dhe aty do të hash dhe do të gëzohesh përpara Zotit, Perëndisë tënd.</para>
<para style="p"><verse number="8" style="v"/>Dhe do të shkruash mbi këta gurë tërë fjalët e këtij ligji me germa shumë të qarta".</para>
<para style="p"><verse number="9" style="v"/>Pastaj Moisiu dhe priftërinjtë levitë i folën tërë Izraelit, duke thënë: "Mbaj qetësi dhe dëgjo, o Izrael! Sot je bërë populli i Zotit, Perëndisë tënd.</para>
<para style="p"><verse number="10" style="v"/>Do t'i bindesh, pra, zërit të Zotit, Perëndisë tënd, dhe do t'i zbatosh në praktikë urdhërimet dhe ligjet që sot të urdhëroj".</para>
<para style="p"><verse number="11" style="v"/>Po atë ditë Moisiu i dha këtë urdhër popullit, duke i thënë:</para>
<para style="p"><verse number="12" style="v"/>"Ja ata do të rrinë në malin Gerizim për të bekuar popullin kur të keni kapërcyer Jordanin: Simeoni, Levi, Juda, Isakari, Jozefi dhe Beniamini;</para>
<para style="p"><verse number="13" style="v"/>dhe ja ata që do të rrinë në malin Ebal për të shqiptuar mallkimin: Rubeni, Gadi, Asheri, Zabuloni, Dani dhe Neftali.</para>
<para style="p"><verse number="14" style="v"/>Levitët do të flasin dhe do t'u thonë me zë të lartë gjithë burrave të Izraelit:</para>
<para style="p"><verse number="15" style="v"/>"Mallkuar qoftë ai njeri që bën një shëmbëlltyrë të gdhendur o prej metali të shkrirë, gjë e neveritshme për Zotin, vepër e duarve të një artizani, dhe e vendos në një vend sekret!". Dhe tërë populli do të përgjigjet dhe do të thotë: "Amen".</para>
<para style="p"><verse number="16" style="v"/>"Mallkuar qoftë ai që përçmon atin ose nënën e tij!". Dhe tërë populli do të thotë: "Amen".</para>
<para style="p"><verse number="17" style="v"/>"Mallkuar qoftë ai që zhvendos kufijtë e të afërmit të tij!". Dhe tërë populli do të thotë: "Amen".</para>
<para style="p"><verse number="18" style="v"/>"Mallkuar qoftë ai që i humb rrugën të verbrit!". Dhe tërë populli do të thotë: "Amen".</para>
<para style="p"><verse number="19" style="v"/>"Mallkuar qoftë ai që cenon të drejtën e të huajit, të jetimit dhe të gruas së ve!". Dhe tërë populli do të thotë: "Amen".</para>
<para style="p"><verse number="20" style="v"/>"Mallkuar qoftë ai që bie në shtrat me gruan e atit të tij,; sepse ka ngritur cepin e mbulesës së atit të tij!". Dhe tërë populli do të thotë: "Amen".</para>
<para style="p"><verse number="21" style="v"/>"Mallkuar qoftë ai që bie në shtrat me çfarëdo kafshë!". Dhe tërë populli do të thotë: "Amen".</para>
<para style="p"><verse number="22" style="v"/>"Mallkuar qoftë ai që bie në shtrat me motrën e tij, me bijën e atit të tij ose me bijën e nënës së tij!". Dhe tërë populli do të thotë: "Amen".</para>
<para style="p"><verse number="23" style="v"/>"Mallkuar qoftë ai që bie në shtrat me vjehrrën e tij!". Dhe tërë populli do të thotë: "Amen".</para>
<para style="p"><verse number="24" style="v"/>"Mallkuar qoftë ai që vret të afërmin e tij në mënyrë të fshehtë!". Dhe tërë populli do të thotë: "Amen".</para>
<para style="p"><verse number="25" style="v"/>"Mallkuar qoftë ai që pranon një dhuratë për të goditur për vdekje një të pafajshëm!". Dhe tërë populli do të thotë: "Amen".</para>
<para style="p"><verse number="26" style="v"/>"Mallkuar qoftë ai që nuk u përmbahet fjalëve të këtij ligji për t'i zbatuar në praktikë!". Tërë populli do të thotë: "Amen".</para>
<chapter number="28" style="c"/>
<para style="p"><verse number="1" style="v"/>"Tani, në rast se ti i bindesh me zell zërit të Zotit, Perëndisë tënd, duke pasur kujdes të zbatosh tërë urdhërimet e tij që sot unë po të urdhëroj, do të ndodhë që Zoti, Perëndia yt, do të të lartësojë mbi të gjitha kombet e dheut;</para>
<para style="p"><verse number="2" style="v"/>të gjitha këto bekime do të bien mbi ty dhe do të të zënë, në rast se dëgjon zërin e Zotit, Perëndisë tënd:</para>
<para style="p"><verse number="3" style="v"/>Do të jesh i bekuar në qytete dhe në fshatra.</para>
<para style="p"><verse number="4" style="v"/>I bekuar do të jetë edhe fryti i barkut tënd, fryti i tokës dhe i bagëtisë sate, pjelljet e lopëve të tua dhe fryti i deleve të tua.</para>
<para style="p"><verse number="5" style="v"/>Të bekuara do të jenë shporta dhe magjja jote.</para>
<para style="p"><verse number="6" style="v"/>Do të jesh i bekuar kur hyn dhe i bekuar kur del.</para>
<para style="p"><verse number="7" style="v"/>Zoti do të veprojë në mënyrë që armiqtë e tu, që ngrihen kundër teje, të munden para teje; do të dalin kundër teje nëpër një rrugë, por do të ikin para teje nëpër shtatë rrugë.</para>
<para style="p"><verse number="8" style="v"/>Dhe Zoti do ta urdhërojë bekimin të ndodhet mbi ty në hambarët e tu dhe mbi të gjitha ato gjëra ku ti do të vësh dorë; dhe do të të bekojë në vendin që Zoti, Perëndia yt, të jep.</para>
<para style="p"><verse number="9" style="v"/>Zoti do të të vendosë në mënyrë që të jesh për të një popull i shenjtë, ashtu si të është betuar, në qoftë se do të respektosh urdhërimet e Zotit, Perëndisë tënd, dhe do të ecësh në rrugët e tij;</para>
<para style="p"><verse number="10" style="v"/>kështu tërë popujt e dheut do të shohin që ti je i thirrur me emrin e Zotit, dhe do të kenë frikë prej teje.</para>
<para style="p"><verse number="11" style="v"/>Zoti, Perëndia yt, do të të mbushë me të mira, me frytin e barkut tënd, me frytin e bagëtisë sate dhe me frytin e tokës sate në vendin që Zoti u betua t'u japë etërve të tu.</para>
<para style="p"><verse number="12" style="v"/>Zoti do të hapë për ty qiellin, thesarin e tij të mirë, për t'i dhënë tokës sate shiun në kohën e duhur dhe për të bekuar veprën e duarve të tua; ti do t'u japësh hua shumë kombeve, por nuk do të marrësh asgjë hua.</para>
<para style="p"><verse number="13" style="v"/>Zoti do të bëjë që të jesh koka dhe jo bishti, dhe do të jesh gjithnjë lart dhe kurrë poshtë, në rast se u bindesh urdhërimeve të Zotit, Perëndisë tënd, që sot të urdhëron t'i respektosh dhe t'i zbatosh në praktikë.</para>
<para style="p"><verse number="14" style="v"/>Kështu nuk do të shmangesh as djathtas, as majtas nga asnjë prej fjalëve që sot ju urdhëroj, për të shkuar pas perëndive të tjera dhe për t'u shërbyer atyre.</para>
<para style="p"><verse number="15" style="v"/>Por në rast se nuk i bindesh zërit të Zotit, Perëndisë tënd, për të respektuar me kujdes të gjitha urdhërimet dhe të gjitha statutet e tij që sot të urdhëroj, do të ndodhë që të gjitha këto mallkime do të bien mbi ty dhe do të të gjejnë.</para>
<para style="p"><verse number="16" style="v"/>Do të jesh i mallkuar në qytet dhe do të jesh i mallkuar në fshat.</para>
<para style="p"><verse number="17" style="v"/>Të mallkuara do të jenë shporta jote dhe magjja jote.</para>
<para style="p"><verse number="18" style="v"/>I mallkuar do të jetë fryti i barkut tënd, fryti i tokës sate, pjelljet e lopëve të tua dhe fryti i deleve të tua.</para>
<para style="p"><verse number="19" style="v"/>Do të jesh i mallkuar kur hyn dhe i mallkuar kur del.</para>
<para style="p"><verse number="20" style="v"/>Zoti do të dërgojë kundër teje mallkimin, rrëmujën dhe mosmiratimin për çdo gjë mbi të cilën do të vësh dorë dhe që do të bësh, derisa ti të shkatërrohesh dhe të vdesësh shpejt, për shkak të ligësisë së veprimeve të tua në të cilat më ke braktisur.</para>
<para style="p"><verse number="21" style="v"/>Zoti do të bëjë që të të zërë murtaja, derisa të konsumohesh prej saj në vendin ku je duke hyrë për ta pushtuar.</para>
<para style="p"><verse number="22" style="v"/>Zoti do të godasë me ligështim, me ethe, me mahisje, me vapë djegëse, me shpatë, me plasje dhe vrug, që do të ndjekin deri në shkatërrimin tënd.</para>
<para style="p"><verse number="23" style="v"/>Qielli mbi kokën tënde do të jetë prej bakri dhe toka poshtë teje do të jetë prej hekuri.</para>
<para style="p"><verse number="24" style="v"/>Zoti do ta kthejë shiun e vendit tënd në rërë dhe pluhur, që do të bien mbi ty derisa të shkatërrohesh.</para>
<para style="p"><verse number="25" style="v"/>Zoti do të të braktisë në disfatë dhe në masakër para armiqve të tu; do të dalësh kundër tyre nga një rrugë dhe do të largohesh prej tyre duke ua mbathur nëpër shtatë rrugë; dhe kështu do të bëhesh një objekt urrejtjeje nga ana e të gjitha mbretërive të dheut.</para>
<para style="p"><verse number="26" style="v"/>Kufomat e tua do t'u shërbejnë si ushqim tërë zogjve të qiellit dhe kafshëve të tokës, dhe askush nuk ka për t'i përzënë.</para>
<para style="p"><verse number="27" style="v"/>Zoti do të të godasë me ulcerën e Egjiptit, me hemorroidet, me zgjeben dhe me qerren, sëmundje nga të cilat nuk do të mund të shërohesh.</para>
<para style="p"><verse number="28" style="v"/>Zoti do të të godasë me marrëzinë, me verbërinë dhe me shushatjen e zemrës;</para>
<para style="p"><verse number="29" style="v"/>dhe do të ecësh me tahmin në mes të ditës, ashtu si ecën i verbëri në errësirë; nuk do të kesh mbarësi në rrugët e tua, por do të jesh vetëm i shtypur dhe i zhveshur vazhdimisht pa pasur ndihmën e askujt.</para>
<para style="p"><verse number="30" style="v"/>Do të fejohesh me një femër, por një burrë tjetër do të bjerë në shtrat me të; do të ndërtosh një shtëpi, por nuk do të banosh në të; do të mbjellësh një vresht, por nuk do të mbledhësh rrushin e tij.</para>
<para style="p"><verse number="31" style="v"/>Kau yt do të vritet para syve të tu, por ti nuk do të hash mishin e tij; gomarin tënd do të ta marrin në praninë tënde dhe nuk do të ta kthejnë; delet e tua do t'ua japin armiqve të tu dhe askush nuk do të të ndihmojë.</para>
<para style="p"><verse number="32" style="v"/>Bijtë e tu dhe bijat e tua do t'i jepen një populli tjetër; sytë e tu do të shikojnë dhe do të përgjërohen tërë ditën nga dëshira për t'i parë, dhe dora jote do të jetë pa fuqi.</para>
<para style="p"><verse number="33" style="v"/>Një popull që ti nuk e ke njohur, do të hajë frytin e tokës sate dhe të gjithë mundit tënd, dhe pa tjetër do të jesh i shtypur dhe i dërmuar vazhdimisht.</para>
<para style="p"><verse number="34" style="v"/>Do të çmendesh para pamjes që do të shohin sytë e tu.</para>
<para style="p"><verse number="35" style="v"/>Zoti do të të godasë në gjunjët dhe në kofshët me një ulcerë të keqe, nga e cila nuk do të mund të shërohesh, nga tabani i këmbëve deri në majë të kokës.</para>
<para style="p"><verse number="36" style="v"/>Zoti do të të çojë ty dhe mbretin tënd, që e ke vënë mbi ty, në një komb që as ti, as etërit e tu, nuk e keni njohur; dhe atje do t'u shërbeni perëndive të tjera prej druri dhe prej guri;</para>
<para style="p"><verse number="37" style="v"/>dhe do të bëhesh objekt habie, proverbi dhe talljeje në mes tërë popujve pranë të cilëve do të të çojë Zoti.</para>
<para style="p"><verse number="38" style="v"/>Do të çosh shumë farë në arë por do të korrësh pak, sepse karkaleci do ta gllabërojë.</para>
<para style="p"><verse number="39" style="v"/>Do të mbjellësh vreshta, do t'i punosh, por nuk do të pish verë as do të mbledhësh rrush, sepse krimbi do t'i hajë.</para>
<para style="p"><verse number="40" style="v"/>Do të kesh ullinj në të gjithë territorin tënd, por nuk do të lyesh me vaj, sepse ullinjtë e tu do të bien.</para>
<para style="p"><verse number="41" style="v"/>Do të të lindin bij dhe bija, por nuk do të jenë të tutë, sepse do të shkojnë në skllavëri.</para>
<para style="p"><verse number="42" style="v"/>Tërë pemët e tua dhe frytet e tokës sate do të jenë pre nga karkalecit.</para>
<para style="p"><verse number="43" style="v"/>I huaji që ndodhet në mes teje do të ngrihet gjithnjë e më lart mbi ty dhe ti do të biesh gjithnjë e më poshtë.</para>
<para style="p"><verse number="44" style="v"/>Ai do të të japë hua, por ti nuk do t'i japësh hua atij; ai do të jetë koka dhe ti bishti.</para>
<para style="p"><verse number="45" style="v"/>Të gjitha këto mallkime do të bien mbi ty, do të të ndjekin dhe do të të zënë derisa të shkatërrohesh, sepse nuk iu binde zërit të Zotit, Perëndisë tënd, duke respektuar urdhërimet dhe statutet që ai të ka urdhëruar.</para>
<para style="p"><verse number="46" style="v"/>Ato do të jenë si një shenjë dhe si një mrekulli për ty dhe pasardhësit e tu, përgjithnjë.</para>
<para style="p"><verse number="47" style="v"/>Sepse nuk i ke shërbyer Zotit, Perëndisë tënd, me gëzim dhe hare në zemër për bollëkun në çdo gjë,</para>
<para style="p"><verse number="48" style="v"/>do t'u shërbesh armiqve të tu që Zoti do të dërgojë kundër teje, në një gjendje urie, etjeje, lakuriqësie dhe mungese të çdo gjëje; dhe ai do të vërë një zgjedhë të hekurt rreth qafës sate derisa të të shkatërrojë.</para>
<para style="p"><verse number="49" style="v"/>Zoti do të sjellë kundër teje nga larg, nga skajet e dheut, një komb të shpejtë, si shqiponja që fluturon, një komb gjuhën e të cilit ti nuk do ta kuptosh,</para>
<para style="p"><verse number="50" style="v"/>një komb me një pamje të egër që nuk do të respektojë plakun dhe nuk do të ketë mëshirë për të voglin,</para>
<para style="p"><verse number="51" style="v"/>dhe do të hajë frytin e bagëtisë sate dhe prodhimin e tokës sate, derisa të shkatërrohesh; dhe nuk do të lërë as grurë, as musht, as vaj as pjelljet e lopëve të tua ose pjelljet e deleve të tua, derisa të të ketë shkatërruar.</para>
<para style="p"><verse number="52" style="v"/>Dhe do të rrethojë në të gjitha qytetet e tua, derisa të rrëzohen në të gjithë vendin muret e larta dhe të fortifikuara te të cilat kishte besim. Do të të rrethojë në të gjitha qytetet e tua, në të gjithë vendin që Zoti, Perëndia yt, të ka dhënë.</para>
<para style="p"><verse number="53" style="v"/>Përveç kësaj gjatë rrethimit dhe në fatkeqësinë në të cilën do të të katandisë armiku yt, do të hash frytin e barkut tënd, mishin e bijve dhe të bijave të tua, që Zoti, Perëndia yt, të ka dhënë.</para>
<para style="p"><verse number="54" style="v"/>Njeriu më zemërbutë dhe më delikat do të ketë një zemër kaq keqdashëse ndaj vëllait të tij, ndaj gruas që pushon mbi kraharorin e tij e ndaj fëmijëve që ka akoma,</para>
<para style="p"><verse number="55" style="v"/>sa të mos i japë asnjërit prej tyre mishin e bijve të tij, që ai do të hajë për vete, sepse nuk do t'i mbetet asgjë gjatë rrethimit dhe në mjerimin në të cilin do ta katandisin armiqtë e tu në të gjitha qytetet e tua.</para>
<para style="p"><verse number="56" style="v"/>Gruaja më zemërbutë dhe delikate midis jush, që për delikatesën dhe elegancën e saj do të kishte guxuar të vendoste tabanin e këmbës në tokë, do të ketë një zemër keqbërëse ndaj burrit që pushon mbi gjirin e saj, ndaj djalit dhe vajzës së saj,</para>
<para style="p"><verse number="57" style="v"/>ndaj placentës që del nga barku i saj dhe ndaj fëmijëve që lind, sepse ajo do t'i hajë fshehurazi, për shkak se çdo gjë mungon gjatë rrethimit dhe për shkak të mjerimit të madh që do të pësosh nga armiqtë e tu në të gjitha qytetet e tua.</para>
<para style="p"><verse number="58" style="v"/>Po të mos kesh kujdes të zbatosh në praktikë të gjitha fjalët e këtij ligji, që janë shkruar në këtë libër, duke pasur frikë nga ky emër i lavdishëm dhe i tmerrshëm, Zoti, Perëndia yt,</para>
<para style="p"><verse number="59" style="v"/>atëherë Zoti do të lëshojë mbi ty dhe mbi pasardhësit e tu mjerime të papërshkrueshme, të mëdha dhe të zgjatura, si dhe sëmundje të këqija dhe të qëndrueshme;</para>
<para style="p"><verse number="60" style="v"/>përveç kësaj do të kthejë mbi ty të gjitha sëmundjet e Egjiptit, nga të cilat kishe frikë, dhe ato do të të ngjiten.</para>
<para style="p"><verse number="61" style="v"/>Edhe të gjitha sëmundjet dhe tërë fatkeqësitë e pashkruara në librin e këtij ligji, Zoti do t'i sjellë mbi ty, derisa të shkatërrohesh.</para>
<para style="p"><verse number="62" style="v"/>Kështu do të mbeteni pak, mbasi keni qenë shumë si yjet e qiellit, sepse nuk i je bindur zërit të Zotit, Perëndisë tënd.</para>
<para style="p"><verse number="63" style="v"/>Dhe do të ndodhë që, ashtu si Zoti ndiente kënaqësi t'ju bënte të mirë dhe t'ju shumëzonte, po kështu Zoti do të ndiejë kënaqësi duke ju zhdukur dhe shkatërruar; dhe do t'ju rrëmbejnë nga vendi ku po hyni për ta pushtuar.</para>
<para style="p"><verse number="64" style="v"/>Zoti do të të shpërndajë midis tërë popujve, nga njeri skaj i tokës në tjetrin; dhe atje ti do t'u shërbesh perëndive të tjera, që as ti as etërit e tu nuk i keni njohur kurrë, perëndi prej druri dhe prej guri.</para>
<para style="p"><verse number="65" style="v"/>Dhe midis atyre kombeve nuk do të gjesh prehje dhe vend ku të pushojnë tabanët e këmbëve të tua; aty Zoti do të të japë një zemër të drithëruar, sy përgjërues dhe ankth në shpirt.</para>
<para style="p"><verse number="66" style="v"/>Jeta jote do të qëndrojë përpara pezull në pasiguri; do të dridhesh natën dhe ditën dhe nuk do të kesh asnjë siguri për qenien tënde.</para>
<para style="p"><verse number="67" style="v"/>Në mëngjes do të thuash: "Ah, të ishte mbrëmje!", dhe në mbrëmje do të thuash: "Ah, të ishte mëngjes!", për shkak të llahtarës që do të mbushë zemrën tënde dhe të pamjes që do të shohin sytë e tu.</para>
<para style="p"><verse number="68" style="v"/>Dhe Zoti do të të kthejë në Egjipt me anije, nëpër rrugën që të pata thënë: "Nuk do ta shohësh më kurrë!". Dhe aty do t'ju ofrojnë armiqve tuaj për t'ju shitur si skllevër dhe si skllave, por askush nuk do t'ju blejë".</para>
<chapter number="29" style="c"/>
<para style="p"><verse number="1" style="v"/>Këto janë fjalët e besëlidhjes që Zoti i urdhëroi Moisiut të përfundonte me bijtë e Izraelit në vendin e Moabit, përveç besëlidhjes që kishte bërë me ta në malin Horeb.</para>
<para style="p"><verse number="2" style="v"/>Moisiu thirri tërë Izraelin dhe u tha atyre: "Ju keni parë të gjitha ato që i ka bërë Zoti në Egjipt para syve tuaj Faraonit, të gjithë shërbëtorëve të tij dhe tërë vendit;</para>
<para style="p"><verse number="3" style="v"/>sytë tuaj kanë parë mjerimet e mëdha, shenjat dhe mrekullitë e mëdha;</para>
<para style="p"><verse number="4" style="v"/>por deri sot Zoti nuk ju ka dhënë zemër për të kuptuar, sy për të parë dhe veshë për të dëgjuar.</para>
<para style="p"><verse number="5" style="v"/>Unë ju kam udhëhequr dyzet vjet në shkretëtirë; rrobat tuaja nuk ju janë prishur në trup, sandalet tuaja nuk iu janë konsumuar në këmbët tuaja.</para>
<para style="p"><verse number="6" style="v"/>Nuk keni ngrënë bukë dhe nuk keni pirë verë as pije dehëse, me qëllim që të njihnit që unë jam Zoti, Perëndia juaj.</para>
<para style="p"><verse number="7" style="v"/>Kur arritët në këtë vend, Sihoni, mbret i Heshbonit, dhe Ogu, mbret i Bashanit, dolën kundër nesh për të luftuar, por ne i mundëm,</para>
<para style="p"><verse number="8" style="v"/>pushtuam vendin e tyre dhe ia dhamë në trashëgimi rubenitëve, gaditëve dhe gjysmës së fisit të Manasit.</para>
<para style="p"><verse number="9" style="v"/>Respektoni, pra, fjalët e kësaj besëlidhje dhe zbatojeni në praktikë, me qëllim që të keni mbarësi në çdo gjë që bëni.</para>
<para style="p"><verse number="10" style="v"/>Sot të gjithë ju ndodheni para Zotit, Perëndisë tuaj: krerët tuaj, fiset tuaja, pleqtë tuaj, zyrtarët tuaj, tërë njerëzit e Izraelit,</para>
<para style="p"><verse number="11" style="v"/>fëmijët tuaj, gratë tuaja dhe i huaji që ndodhet në mes të kampit tënd, duke filluar nga ai që çan drutë deri tek ai që nxjerr ujin tënd,</para>
<para style="p"><verse number="12" style="v"/>për të hyrë në besëlidhjen e Zotit, Perëndisë tënd, dhe në betimin e tij që Zoti, Perëndia yt, bën sot me ty,</para>
<para style="p"><verse number="13" style="v"/>për të të vendosur sot si popull të tij dhe për të qenë Perëndia yt, ashtu si të tha dhe si iu betua etërve të tu, Abrahamit, Isakut dhe Jakobit.</para>
<para style="p"><verse number="14" style="v"/>Unë e bëj këtë besëlidhje dhe këtë betim jo vetëm me ju,</para>
<para style="p"><verse number="15" style="v"/>por edhe me ata që janë sot para Zotit, Perëndisë tonë, dhe me ata që sot nuk janë këtu me ne.</para>
<para style="p"><verse number="16" style="v"/>(Sepse ju e dini që kemi banuar në vendin e Egjiptit dhe kemi kaluar në mes të kombeve, që u keni rënë mes për mes;</para>
<para style="p"><verse number="17" style="v"/>dhe keni parë gjërat e tyre të neveritshme, idhujt e tyre prej druri, guri, argjendi dhe ari, që ndodhen në mes tyre).</para>
<para style="p"><verse number="18" style="v"/>Të mos ketë midis jush burrë a grua, familje a fis zemra e të cilit të largohet nga Zoti, Perëndia ynë, dhe të shkojë t'u shërbejë perëndive të këtyre kombeve, nuk duhet të ketë midis jush asnjë rrënjë që prodhon helmin dhe pelinin;</para>
<para style="p"><verse number="19" style="v"/>dhe të mos ndodhë që dikush, duke dëgjuar fjalët e këtij betimi, të vetëbekohet në zemër të tij, duke thënë: "Do të kem paqe, edhe sikur të eci me kokëfortësinë e zemrës sime", ashtu si i dehuri të mund të përfshihej të përkorin.</para>
<para style="p"><verse number="20" style="v"/>Por Zoti nuk mund ta falë kurrë; por në këtë rast zemërimi i Zotit dhe zilia e tij do të ndizen kundër tij dhe të gjitha mallkimet që janë shkruar në këtë libër do të bien mbi të, dhe Zoti do ta fshijë emrin e tij poshtë qiellit;</para>
<para style="p"><verse number="21" style="v"/>Zoti do ta veçojë për ta shkatërruar nga të gjitha fiset e Izraelit, sipas të gjitha mallkimeve të besëlidhjes së shkruar në këtë libër të ligjit.</para>
<para style="p"><verse number="22" style="v"/>Kështu brezi i ardhshëm i bijve tuaj që do të dalë pas jush dhe i huaji që do të vijë nga një vend i largët, duke parë mjerimet dhe lëngatat që Zoti u ka dhënë, do të thonë:</para>
<para style="p"><verse number="23" style="v"/>"Tërë toka është squfur, kripë, zjarrmi; nuk është mbjellë, nuk prodhon më asgjë dhe në të nuk rritet asnjë bar, ashtu si pas shkatërrimit të Sodomës, të Gomorrës, të Admahut dhe të Tseboimit, që Zoti shkatërroi gjatë zemërimit dhe tërbimit të tij".</para>
<para style="p"><verse number="24" style="v"/>Po, të gjitha kombet do të thonë: "Pse Zoti e trajtoi kështu këtë vend? Pse ky zemërim kaq i madh?".</para>
<para style="p"><verse number="25" style="v"/>Atëherë do të përgjigjen: "Sepse kanë braktisur besëlidhjen e Zotit, Perëndisë së etërve të tyre, që ai lidhi me ta kur i nxori nga vendi i Egjiptit;</para>
<para style="p"><verse number="26" style="v"/>sepse ata shkuan t'u shërbejnë perëndive të tjera dhe ranë përmbys përpara tyre, perëndi që ata nuk i njihnin dhe që Zoti nuk u kishte dhënë atyre.</para>
<para style="p"><verse number="27" style="v"/>Për këtë arsye u ndez zemërimi i Zotit kundër këtij vendi, me qëllim që të gjitha mallkimet e shkruara në këtë libër të binin mbi të;</para>
<para style="p"><verse number="28" style="v"/>dhe Zoti i shkëputi nga vendi i tyre me zemërim, me tërbim dhe me indinjatë të madhe dhe i hodhi në një vend tjetër, siç po ndodh sot".</para>
<para style="p"><verse number="29" style="v"/>Gjërat e fshehta i përkasin Zotit, Perëndisë tonë, por gjërat e shfaqura janë për ne dhe për bijtë tanë përgjithnjë, me qëllim që të zbatojmë në praktikë tërë fjalët e këtij ligji".</para>
<chapter number="30" style="c"/>
<para style="p"><verse number="1" style="v"/>"Kështu, kur të të kenë rënë në kurriz tërë këto gjëra, bekimi dhe mallkimi që unë të kam vënë përpara, dhe ti do t'ua kujtosh të gjitha kombeve në mes të të cilëve Zoti, Perëndia yt, do të të ketë dëbuar,</para>
<para style="p"><verse number="2" style="v"/>dhe kur të kthehesh tek Zoti, Perëndia yt, dhe t'i bindesh zërit të tij, ti dhe bijtë e tu, me gjithë zemër e më gjithë shpirt, duke respektuar tërë ato që po të urdhëroj sot,</para>
<para style="p"><verse number="3" style="v"/>Zoti, Perëndia yt, do të të kthejë nga skllavëria, do të ketë mëshirë për ty dhe do të të mbledhë përsëri nga radhët e të gjithë popujve, ndër të cilët Zoti, Perëndia yt, të kishte shpërndarë.</para>
<para style="p"><verse number="4" style="v"/>Edhe sikur të kesh qenë përzënë në skajin e qiellit, Zoti, Perëndia yt, do të të mbledhë dhe do të marrë që andej.</para>
<para style="p"><verse number="5" style="v"/>Zoti, Perëndia yt, do të të rikthejë në vendin që etërit e tu kanë zotëruar dhe ti do ta zotërosh atë; dhe ai do të të bëjë të mira dhe do të të shumëzojë më tepër se etërit e tu.</para>
<para style="p"><verse number="6" style="v"/>Zoti, Perëndia yt, do ta rrethpresë zemrën tënde dhe zemrën e pasardhësve të tu, që ti ta duash Zotin, Perëndinë tënd, me gjithë zemër e me gjithë shpirt, dhe kështu ti të jetosh.</para>
<para style="p"><verse number="7" style="v"/>Dhe Zoti, Perëndia yt, do t'i lëshojë tërë këto mallkime mbi armiqtë e tu dhe mbi tërë ata që të urrejnë dhe të kanë persekutuar.</para>
<para style="p"><verse number="8" style="v"/>Ti përkundrazi do të kthehesh dhe do t'i bindesh zërit të Zotit dhe do të zbatosh në praktikë të gjitha urdhërimet që të porosit sot.</para>
<para style="p"><verse number="9" style="v"/>Zoti, Perëndia yt, do të sjellë shumë mbarësi në gjithë veprën e duarve të tua, në frytin e barkut tënd, në frytin e bagëtisë sate dhe në frytin e tokës sate; sepse Zoti do të kënaqet përsëri duke të të bërë të mirën, ashtu si u kënaq kur ua bëri etërve të tu,</para>
<para style="p"><verse number="10" style="v"/>sepse do t'i bindesh zërit të Zotit, Perëndisë tënd, duke respektuar urdhërimet dhe statutet e tij që janë shkruar në këtë libër të ligjit, sepse do të jesh rikthyer tek Zoti, Perëndia yt, me gjithë zemër dhe me gjithë shpirt.</para>
<para style="p"><verse number="11" style="v"/>Ky urdhërim që të jap sot nuk është shumë i vështirë për ty, as shumë larg teje.</para>
<para style="p"><verse number="12" style="v"/>Nuk është në qiell, që ti të thuash: "Kush do të ngjitet në qiell që të na e sjellë dhe ta dëgjojmë, me qëllim që ta zbatojmë në praktikë?".</para>
<para style="p"><verse number="13" style="v"/>Dhe nuk është matanë detit që ti të thuash: "Kush do të kalojë për ne matanë detit që të na e sjellë dhe ta dëgjojmë, në mënyrë që ta zbatojmë në praktikë?".</para>
<para style="p"><verse number="14" style="v"/>Por fjala është shumë afër teje; është në gojën tënde dhe në zemrën tënde, që ti ta zbatosh në praktikë.</para>
<para style="p"><verse number="15" style="v"/>Shiko, unë vë sot para teje jetën dhe të mirën, vdekjen dhe të keqen;</para>
<para style="p"><verse number="16" style="v"/>prandaj unë të urdhëroj ta duash Zotin, Perëndinë tënd, të ecësh në rrugët e tij, të respektosh urdhërimet, statutet dhe dekretet e tij, që ti të jetosh dhe të shumëzohesh; dhe Zoti, Perëndia yt, do të të bekojë në vendin që ti po shkon për ta pushtuar.</para>
<para style="p"><verse number="17" style="v"/>Por në qoftë se zemra jote shikon gjetiu dhe ti nuk bindesh dhe e lë veten të biesh përmbys para perëndive të tjera dhe t'u shërbesh atyre,</para>
<para style="p"><verse number="18" style="v"/>unë ju deklaroj sot që me siguri keni për t'u zhdukur, që nuk do t'i zgjatni ditët tuaja në vendin ku po gatiteni të hyni për ta pushtuar, duke kaluar Jordanin.</para>
<para style="p"><verse number="19" style="v"/>Unë marr sot si dëshmitarë kundër teje qiellin dhe tokën, që unë të kam vënë përpara jetës dhe vdekjes, bekimit dhe mallkimit; zgjidh, pra, jetën që të mund të jetoni ti dhe pasardhësit e tu,</para>
<para style="p"><verse number="20" style="v"/>dhe të mund ta duash Zotin, Perëndinë tënd, t'i bindesh zërit të tij dhe të qëndrosh i lidhur ngushtë me të, sepse ai është jeta jote dhe gjatësia e ditëve të tua, kështu që ti të mund të jetosh në vendin që Zoti u betua t'u japë etërve të tu: Abrahamit, Isakut dhe Jakobit".</para>
<chapter number="31" style="c"/>
<para style="p"><verse number="1" style="v"/>Moisiu shkoi dhe u drejtoi edhe këto fjalë tërë Izraelit,</para>
<para style="p"><verse number="2" style="v"/>dhe u tha banorëve të tij: "Unë jam sot njëqind e njëzet vjeç, nuk mundem më të hyj dhe të dal; përveç kësaj Zoti më ka thënë: "Ti nuk do ta kalosh Jordanin".</para>
<para style="p"><verse number="3" style="v"/>Zoti, Perëndia yt, do të kalojë ai vetë para teje, dhe do të shkatërrojë para teje këto kombe, dhe ti do t'i shpronësosh; vetë Jozueu do të kalojë para teje, siç e ka thënë Zoti.</para>
<para style="p"><verse number="4" style="v"/>Dhe Zoti do t'u bëjë atyre atë që u bëri Sihonit dhe Ogut, mbretit të amorenjve, dhe vendit të tyre, kur i shkatërroi.</para>
<para style="p"><verse number="5" style="v"/>Zoti do t'i kalojë në pushtetin tuaj dhe ju do t'i trajtoni sipas të gjitha urdhrave që ju kam dhënë.</para>
<para style="p"><verse number="6" style="v"/>Tregohuni të fortë dhe trima, mos kini frikë, mos u trembni prej tyre, sepse Zoti, Perëndia yt, është ai vetë që ecën me ty; ai nuk do të të lërë dhe nuk ka për të të braktisur".</para>
<para style="p"><verse number="7" style="v"/>Pastaj Moisiu thirri Jozueun dhe i tha në prani të të gjithë Izraelit: "Qofsh i fortë dhe trim, sepse ti do të hysh bashkë me këtë popull në vendin që Zoti u betua t'u japë etërve të tyre, dhe ti do t'ua japësh atyre si trashëgimi</para>
<para style="p"><verse number="8" style="v"/>Përveç kësaj Zoti vetë ecën para teje; ai do të jetë me ty; nuk do të të lërë dhe s'ka për të të braktisur; mos u tremb dhe mos u tmerro".</para>
<para style="p"><verse number="9" style="v"/>Kështu Moisiu e shkroi këtë ligj dhe ia dorëzoi priftërinjve, bijve të Levit, që mbajnë arkën e besëlidhjes të Zotit dhe të gjithë pleqve të Izraelit.</para>
<para style="p"><verse number="10" style="v"/>Pastaj Moisiu i urdhëroi ata, duke thënë: "Në fund të çdo shtatë vjetëve, në kohën e caktuar si vit i faljes, në festën e Kasolleve,</para>
<para style="p"><verse number="11" style="v"/>kur tërë Izraeli do të vijë të paraqitet përpara Zotit, Perëndisë tënd, në vendin që ai ka zgjedhur, do të lexosh këtë ligj para tërë Izraelit, në veshët e tërë izraelitëve.</para>
<para style="p"><verse number="12" style="v"/>Do të mbledhësh popullin, burra, gra, fëmijë dhe të huajin që ndodhet brenda portave të tua, që të dëgjojnë dhe të mësojnë të kenë frikë nga Zoti, Perëndia juaj, dhe të kenë kujdes të zbatojnë në praktikë tërë fjalët e këtij ligji,</para>
<para style="p"><verse number="13" style="v"/>kështu që bijtë e tyre që akoma nuk e njohin, të dëgjojnë Zotin, Perëndinë tuaj, dhe të kenë frikë prej tij, për të gjithë kohën që do të jetoni në vendin që ju po hyni ta pushtoni, duke kaluar Jordanin".</para>
<para style="p"><verse number="14" style="v"/>Pastaj Zoti i tha Moisiut: "Ja, dita e vdekjes sate po afrohet; thirr Jozueun dhe paraqituni në çadrën e mbledhjes me qëllim që të mund t'i jap urdhrat e mia". Moisiu dhe Jozueu shkuan, pra, të paraqiten në çadrën e mbledhjes.</para>
<para style="p"><verse number="15" style="v"/>Dhe Zoti u paraqit në çadër në një shtyllë reje; dhe shtylla e resë u ndal në hyrjen e çadrës.</para>
<para style="p"><verse number="16" style="v"/>Dhe Zoti i tha Moisiut: "Ja, ti do të shkosh të flesh bashkë me etërit e tu; dhe ky popull do të çohet dhe do të kurvërohet duke shkuar pas perëndive të huaja të vendit në mes të të cilit po shkon; dhe do të më braktisë mua dhe do të shkelë besëlidhjen që kam lidhur me të.</para>
<para style="p"><verse number="17" style="v"/>Dhe atë ditë zemërimi im do të ndizet kundër tyre; unë do t'i braktis dhe do t'u fsheh fytyrën time, dhe do të përpihen. Shumë të këqija dhe fatkeqësi do t'u bien përsipër; dhe atë ditë ata do të thonë: "Këto të këqija na kanë zënë ndofta sepse Perëndia ynë nuk është në mes nesh?".</para>
<para style="p"><verse number="18" style="v"/>Atë ditë unë do ta fsheh me siguri fytyrën time për shkak të tërë të këqijave që ata kanë bërë, duke iu drejtuar perëndive të tjera.</para>
<para style="p"><verse number="19" style="v"/>Tani shkruajeni për ju këtë kantik dhe mësojuani bijve të Izraelit; vëreni në gojën e tyre, me qëllim që ky kantik të më shërbejë si dëshmi kundër bijve të Izraelit.</para>
<para style="p"><verse number="20" style="v"/>Kur t'i kem futur në vendin, që u premtova etërve të tyre me betim, aty ku rrjedh qumësht dhe mjaltë, dhe ata të kenë ngrënë, të jenë ngopur dhe të kenë vënë dhjamë, atëherë do t'u drejtohen perëndive të tjera për t'i shërbyer, dhe do të përçmojnë dhe do të shkelin besëlidhjen time.</para>
<para style="p"><verse number="21" style="v"/>Atëherë do të ndodhë që kur shumë të këqija dhe fatkeqësi do t'u kenë zënë, ky himn fetar do të dëshmojë kundër tyre, sepse ai nuk do të harrohet dhe do të mbetet mbi buzët e pasardhësve të tyre; unë njoh në fakt qëllimet e tyre, edhe para se t'i kem futur në vendin që u kam premtuar me betim".</para>
<para style="p"><verse number="22" style="v"/>Kështu Moisiu e shkroi atë ditë këtë kantik dhe ua mësoi bijve të Izraelit.</para>
<para style="p"><verse number="23" style="v"/>Pastaj i dha urdhrat e tij Jozueut, birit të Nunit dhe i tha: "Të jesh i fortë dhe trim, sepse ti do t'i futësh bijtë e Izraelit në vendin që u kam premtuar me betim; dhe unë do të jem me ty".</para>
<para style="p"><verse number="24" style="v"/>Kur Moisiu mbaroi së shkruari në një libër tërë fjalët e këtij ligji,</para>
<para style="p"><verse number="25" style="v"/>u dha këtë urdhër levitëve që mbanin arkën e besëlidhjes të Zotit, duke thënë:</para>
<para style="p"><verse number="26" style="v"/>"Merreni këtë libër të ligjit dhe vendoseni në arkën e besëlidhjes të Zotit, Perëndisë tuaj, me qëllim që të mbetet si një dëshmi kundër teje;</para>
<para style="p"><verse number="27" style="v"/>sepse unë e njoh frymën tënde rebele dhe fortësinë e qafës sate. Ja, sot kur akoma jam i gjallë midis jush, ju u bëtë rebelë kundër Zotit; aq më tepër do të bëheni mbas vdekjes sime!</para>
<para style="p"><verse number="28" style="v"/>Mblidhni pranë meje të gjithë pleqtë e fiseve tuaja dhe zyrtarët tuaj, me qëllim që të dëgjojnë këto fjalë dhe unë të thërras të dëshmojnë kundër tyre qiellin dhe tokën.</para>
<para style="p"><verse number="29" style="v"/>Sepse unë e di që, mbas vdekjes sime, do të korruptoheni plotësisht dhe do të largoheni nga rruga që ju kam urdhëruar, dhe ditët e fundit do të goditeni nga fatkeqësia, sepse keni për të bërë atë që është e keqe për sytë e Zotit, duke provokuar indinjatën e tij me veprën e duarve tuaja".</para>
<para style="p"><verse number="30" style="v"/>Kështu Moisiu, në veshët e të gjithë asamblesë së Izraelit, shqiptoi fjalët e këtij kantiku deri në fund.</para>
<chapter number="32" style="c"/>
<para style="p"><verse number="1" style="v"/>"Dëgjoni, o qiej, dhe unë do të flas; dhe dëgjo, o tokë, fjalët e gojës sime.</para>
<para style="p"><verse number="2" style="v"/>Mësimi im do të zbresë si shiu, fjala ime do të pikojë si vesa, si shiu i imët mbi barin e njomë dhe si një rrebesh mbi drurët e vegjël,</para>
<para style="p"><verse number="3" style="v"/>sepse unë shpall emrin e Zotit. Lëvdoni Perëndinë tonë!</para>
<para style="p"><verse number="4" style="v"/>Ai është Shkëmbi, vepra e tij është e përsosur, sepse në të gjitha rrugët e tij ka drejtësi. Është një Perëndi që nuk e njeh padrejtësinë; ai është i drejtë dhe i mirë.</para>
<para style="p"><verse number="5" style="v"/>Por ata janë korruptuar; nuk janë bij të tij, për shkak të fajit të tyre, janë një brez i shtrembër dhe i degjeneruar.</para>
<para style="p"><verse number="6" style="v"/>Kështu doni ta shpërbleni Zotin, o popull i pamend dhe i marrë? A nuk është ai ati yt që të ka blerë? A nuk është ai që të ka bërë dhe të ka vendosur?</para>
<para style="p"><verse number="7" style="v"/>Kujto ditët e lashtësisë, ki parasysh vitet e shumë kohërave të shkuara, pyet atin tënd, dhe ai do të ta tregojë, pyet pleqtë e tu dhe ata do të ta thonë.</para>
<para style="p"><verse number="8" style="v"/>Kur Shumë i Larti u dha kombeve trashëgiminë e tyre, kur ndau bijtë e Adamit, ai përcaktoi kufijtë e popujve, në bazë të numrit të bijve të Izraelit.</para>
<para style="p"><verse number="9" style="v"/>Me qenë se pjesa e Zotit është populli i tij, Jakobi është pjesa e trashëgimisë së tij.</para>
<para style="p"><verse number="10" style="v"/>Ai e gjeti në një tokë të shkretë, në një vetmi të helmuar dhe të mjerë. Ai e rrethoi, u kujdes për të dhe e ruajti si bebja e syrit të tij.</para>
<para style="p"><verse number="11" style="v"/>Ashtu si një shqiponjë nxit zogjtë e saj, fluturon mbi të vegjlit e saj, shtrin krahët e saj, i merr dhe i mbart mbi krahët e saj,</para>
<para style="p"><verse number="12" style="v"/>Zoti e drejtoi vetë, dhe asnjë perëndi e huaj nuk ishte me të.</para>
<para style="p"><verse number="13" style="v"/>Ai e bëri të ngasë me kalë mbi lartësitë e tokës, me qëllim që të hante prodhimin e fushave; e bëri të thithë mjaltin nga shkëmbi dhe vajin nga shkëmbi i strallit,</para>
<para style="p"><verse number="14" style="v"/>ajkën e lopëve dhe qumështin e deleve me gjithë yndyrën e qengjave, deshtë e Bashanit dhe cjeptë me majën e miellit të grurit; dhe ti ke pirë verën, gjakun e rrushit.</para>
<para style="p"><verse number="15" style="v"/>Por Jeshuruni u majm dhe kundërshtoi (je bërë i majmë, i trashë dhe i dhjamur); braktisi Perëndinë që e ka bërë dhe përçmoi Shkëmbin e shpëtimit të tij.</para>
<para style="p"><verse number="16" style="v"/>Ata nxitën smirën e tij me perëndi të huaja, provokuan zemërimin e tij me veprime të neveritshme.</para>
<para style="p"><verse number="17" style="v"/>U kanë bërë flijime demonëve që nuk janë Perëndi, perëndive që nuk njihnin, perëndive të reja, të shfaqura kohët e fundit, që etërit tuaj nuk ua kishin frikën.</para>
<para style="p"><verse number="18" style="v"/>Ke lënë pas dore Shkëmbin që të ka pjellë dhe ke harruar Perëndinë që të ka formuar.</para>
<para style="p"><verse number="19" style="v"/>Por Zoti e pa këtë dhe i hodhi poshtë, për shkak të provokimit të bijve të tij dhe të bijave të tij,</para>
<para style="p"><verse number="20" style="v"/>dhe tha: "Unë do t'u fsheh atyre fytyrën time dhe do të shoh cili do të jetë fundi i tyre, sepse janë një brez i degjeneruar, bij tek të cilët nuk ka fare besnikëri.</para>
<para style="p"><verse number="21" style="v"/>Ata më kanë bërë ziliqar me atë që nuk është Perëndi, kanë provokuar zemërimin tim me idhujt e tyre të kotë; dhe unë do t'i bëj ziliqarë me njerëz që nuk janë një popull, do të ngacmoj smirën e tyre me një komb që s'është në vete.</para>
<para style="p"><verse number="22" style="v"/>Sepse një zjarr është ndezur gjatë zemërimit tim dhe ka për të djegur pjesët më të thella të Sheolit; do të gllabërojë tokën dhe prodhimet e saj dhe do t'u vërë zjarrin themeleve të maleve.</para>
<para style="p"><verse number="23" style="v"/>Unë do të mbledh mbi ta mjerime, do t'i mbaroj shigjetat e mia kundër tyre.</para>
<para style="p"><verse number="24" style="v"/>Ata do të veniten nga uria, do të përpihen nga një vapë djegëse dhe nga një murtajë e tmerrshme; do të dërgoj kundër tyre dhëmbët e kafshëve të egra, me helmin e gjarpërinjve që hiqen zvarrë nëpër pluhur.</para>
<para style="p"><verse number="25" style="v"/>Nga jashtë shpata do t'i privojë nga fëmijët, nga brenda terrori, duke shkaktuar njëkohësisht vdekjen e të riut dhe të virgjëreshës, të foshnjës së gjirit dhe të plakut të thinjur.</para>
<para style="p"><verse number="26" style="v"/>Unë kam thënë: "Do t'i fshij një herë e mirë, do të zhduk kujtimin e tyre në mes të njerëzve",</para>
<para style="p"><verse number="27" style="v"/>por i trembem provokimit të armikut, sepse kundërshtarët e tyre, duke interpretuar keq situatën, mund të thonë: "Triumfoi dora jonë dhe jo Zoti i cili ka bërë tërë këto gjëra!".</para>
<para style="p"><verse number="28" style="v"/>Sepse janë një komb që ka humbur gjykimin dhe nuk ka në ta asnjë zgjuarsi.</para>
<para style="p"><verse number="29" style="v"/>Po të ishin të urtë do ta kuptonin këtë, do të merrnin parasysh fundin që i pret.</para>
<para style="p"><verse number="30" style="v"/>Si do të mundte një person i vetëm të ndiqte një mijë e dyqind veta dhe, dy persona të bënin të iknin dhjetë mijë veta, po të mos i kishte shitur Shkëmbi dhe po të mos i kishte dorëzuar Zoti tek armiku?</para>
<para style="p"><verse number="31" style="v"/>Sepse shkëmbi i tyre nuk është si Shkëmbi ynë; vetë armiqtë tanë janë gjykatësit e tyre;</para>
<para style="p"><verse number="32" style="v"/>por hardhia e tyre vjen nga hardhia e Sodomës dhe nga fushat e Gomorës; rrushi i tyre është i helmatisur dhe vilet e rrushit të tyre janë të hidhura;</para>
<para style="p"><verse number="33" style="v"/>vera e tyre është një helm gjarpërinjsh, një helm mizor gjarpërinjsh helmues.</para>
<para style="p"><verse number="34" style="v"/>E tërë kjo a nuk është ruajtur vallë pranë meje, e vulosur në thesaret e mia?</para>
<para style="p"><verse number="35" style="v"/>Mua më përket hakmarrja dhe shpërblimi; do të vijë koha dhe do t'u merren këmbët! Sepse dita e gjëmës së tyre është e afërt, dhe gjërat e përgatitura për ta shpejtohen të vijnë.</para>
<para style="p"><verse number="36" style="v"/>Po, Zoti do të gjykojë popullin e tij, por do t'i vijë keq për shërbëtorët e tij kur të shohë që fuqia e tyre është zhdukur dhe që nuk mbetet më asnjeri, as skllav as i lirë.</para>
<para style="p"><verse number="37" style="v"/>Atëherë ai do të thotë: "Ku janë perënditë e tyre, shkëmbi në të cilin gjenin strehë,</para>
<para style="p"><verse number="38" style="v"/>që hanin yndyrën e flijimeve të tyre dhe pinin verën e libacioneve të tyre? Le të ngrihen për t'i ndihmuar dhe për të qenë strehimi juaj!".</para>
<para style="p"><verse number="39" style="v"/>Tani e shikoni që unë jam Ai dhe që nuk ka Perëndi tjetër përbri meje. Unë të bëj që të vdesësh dhe të jetosh, unë të plagos dhe të shëroj, dhe nuk ka njeri që mund të të lirojë nga dora ime.</para>
<para style="p"><verse number="40" style="v"/>Po, unë ngre dorën time në drejtim të qiellit dhe them: Unë jetoj përgjithnjë,</para>
<para style="p"><verse number="41" style="v"/>kur të mpreh shpatën time dhe dora ime të përgatitet të gjykojë, do të hakmerrem me armiqtë e mi dhe do të shpërblej ata që më urrejnë.</para>
<para style="p"><verse number="42" style="v"/>Do t'i deh me gjak shigjetat e mia dhe shpata ime do të gëlltisë mishin, bashkë me gjakun e të vrarëve dhe të robërve, të krerëve flokëgjatë të armikut.</para>
<para style="p"><verse number="43" style="v"/>Gëzohuni, o kombe, bashkë me popullin e tij, sepse Zoti merr hak për gjakun e shërbëtorëve të tij, merr hak kundër kundërshtarëve të tij, por do të ketë mëshirë për tokën dhe për popullin e tij".</para>
<para style="p"><verse number="44" style="v"/>Kështu Moisiu erdhi bashkë me Jozueun, birin e Nunit, dhe shqiptoi tërë fjalët e këtij kantiku në veshët e popullit.</para>
<para style="p"><verse number="45" style="v"/>Kur Moisiu mbaroi së shqiptuari tërë këto fjalë para tërë Izraelit,</para>
<para style="p"><verse number="46" style="v"/>u tha atyre: "Merrini me zemër tërë fjalët me të cilat kam dëshmuar sot kundër jush. Do t'ua lini porosi bijve, që ata të kenë kujdes të zbatojnë në praktikë tërë fjalët e këtij ligji.</para>
<para style="p"><verse number="47" style="v"/>Sepse kjo nuk është një fjalë pa vlerë për ju, por është jeta juaj; dhe me këtë fjalë do të zgjasni ditët tuaja në vendin ku po hyni për ta pushtuar, duke kapërcyer Jordanin".</para>
<para style="p"><verse number="48" style="v"/>Po atë ditë Zoti i foli Moisiut, duke i thënë:</para>
<para style="p"><verse number="49" style="v"/>"Ngjitu mbi malin e abarimëve, mbi malin e Nebos, që ndodhet në vendin e Moabit, në bregun e kundërt të Jerikos, dhe vështro vendin e Kanaanit, që unë ju jap bijve të Izraelit.</para>
<para style="p"><verse number="50" style="v"/>Ti ke për të vdekur në malin mbi të cilin po ngjitesh dhe do të bashkohesh me popullin tënd, ashtu si Aaroni, vëllai yt, ka vdekur mbi malin e Horit dhe u bashkua me popullin e tij,</para>
<para style="p"><verse number="51" style="v"/>sepse u treguat të pabesë me mua në mes të bijve të Izraelit, në ujërat e Meribës në Kadesh, në shkretëtirën e Tsinit, dhe sepse nuk më shenjtëruat në mes të bijve të Izraelit.</para>
<para style="p"><verse number="52" style="v"/>Ti do ta shikosh vendin para teje, por atje, në vendin që unë ju jap bijve të Izraelit, ti nuk ke për të hyrë".</para>
<chapter number="33" style="c"/>
<para style="p"><verse number="1" style="v"/>Ky është bekimi me të cilin Moisiu, njeri i Perëndisë, bekoi bijtë e Izraelit, para se të vdiste.</para>
<para style="p"><verse number="2" style="v"/>Dhe u tha: "Zoti erdhi nga Sinai dhe u ngrit mbi ta në Seir; u paraqit në madhështinë e tij nga mali Paran, arriti nga mesi i një morie shenjtorësh; nga e djathta e tyre dilte për ta një ligj i zjarrtë.</para>
<para style="p"><verse number="3" style="v"/>Me siguri ai i do popujt; të gjithë shenjtorët e tij janë në duart e tua; ata janë ulur në këmbët e tua, secili i dëgjon fjalët e tua.</para>
<para style="p"><verse number="4" style="v"/>Moisiu na ka urdhëruar një ligj, një trashëgimi të asamblesë së Jakobit.</para>
<para style="p"><verse number="5" style="v"/>Ai ka qenë mbret në Jeshuruni, kur mblidheshin krerët e popullit, tërë fiset e Izraelit tok.</para>
<para style="p"><verse number="6" style="v"/>Rroftë Rubeni dhe mos vdektë; por njerëzit e tij mbetshin pak".</para>
<para style="p"><verse number="7" style="v"/>Judës përkundrazi i tha këto: "Dëgjo, o Zot, zërin e Judës dhe ktheje tek populli i tij; dora e tij lufton për çështjen e tij; bëhu ti një ndihmës i tij kundër armiqve të tij.</para>
<para style="p"><verse number="8" style="v"/>Pastaj për Levin tha: "Thumimët dhe Urimët e tu i përkasin njeriut tënd besimtar, që ti provove në Masa dhe me të cilin je grindur në ujërat e Meribës.</para>
<para style="p"><verse number="9" style="v"/>Ai thotë për të atin dhe për të ëmën: "Unë nuk i kam parë"; ai nuk i njohu vëllezërit e tij dhe nuk njohu bijtë; sepse levitët kanë respektuar fjalën tënde dhe kanë ruajtur besëlidhjen tënde.</para>
<para style="p"><verse number="10" style="v"/>Ata u mësojnë dekretet e tua Jakobit dhe ligjin tënd Izraelit; vënë temjanin para teje dhe tërë holokaustin mbi altarin tënd.</para>
<para style="p"><verse number="11" style="v"/>O Zot, beko forcën e tij dhe prano veprën e duarve të tij. Shpo tej e përtej ata që ngrenë krye kundër atij dhe që e urrejnë, me qëllim që të mos ngrihen më".</para>
<para style="p"><verse number="12" style="v"/>Për sa i përket Beniaminit, ai tha: "I dashuri i Zotit do të banojë me siguri pranë tij. Zoti do ta mbrojë vazhdimisht dhe do të banojë në krahët e tij".</para>
<para style="p"><verse number="13" style="v"/>Për sa i përket Jozefit, ai tha: "Vendi i tij qoftë i bekuar nga Zoti me dhurata të çmuara të qiellit, me vesën, me ujërat e humnerës që ndodhet poshtë,</para>
<para style="p"><verse number="14" style="v"/>me frytet e çmuara të diellit, me prodhimet e çmuara të çdo muaji,</para>
<para style="p"><verse number="15" style="v"/>me prodhimet më të mira të maleve të lashta, me dhuratat e çmuara të kodrave të përjetshme,</para>
<para style="p"><verse number="16" style="v"/>me dhuratat e çmuara të tokës dhe të të gjitha gjërave që ajo përmban. Favori i atij që ishte në ferrishte të bjerë mbi kryet e Jozefit, mbi majën e kokës së atij që është zgjedhur ndërmjet vëllezërve të tij!</para>
<para style="p"><verse number="17" style="v"/>Madhështia e tij është si ajo e demit të tij të parëlindur, brirët e tij janë si brirët e një bualli. Me to do të shpojë tërë popujt, deri në skajet e dheut. Këto janë moritë e Efraimit. Këto janë mijërat e Manasit".</para>
<para style="p"><verse number="18" style="v"/>Për sa i përket Zabulonit ai tha: "Gëzohu, Zabulon, në daljen tënde dhe ti, Isakar, në çadrat e tua!</para>
<para style="p"><verse number="19" style="v"/>Ata do të thërrasin popujt në mal dhe aty do të ofrojnë flijime drejtësie; sepse ata do të thithin bollëkun e deteve dhe thesaret e fshehura në rërë".</para>
<para style="p"><verse number="20" style="v"/>Për sa i përket Gadit, ai tha: "I bekuar qoftë ai që e shtrin Gadin. Ai rri shtrirë si një luaneshë dhe copëton krahë dhe kafkë.</para>
<para style="p"><verse number="21" style="v"/>Ai shtie në dorë pjesën e parë për veten e tij, sepse aty ishte pjesa e parë e rezervuar e udhëheqësit; ai erdhi me krerët e popullit dhe zbatoi drejtësinë e Zotit dhe dekretet e tij me Izraelin".</para>
<para style="p"><verse number="22" style="v"/>Për sa i përket Danit, ai tha: "Dani është një luan i vogël, që hidhet nga Bashani".</para>
<para style="p"><verse number="23" style="v"/>Për sa i përket Neftalit, ai tha: "O Neftali, i ngopur me favore dhe i mbushur me bekime të Zotit, pushto perëndimin dhe jugun".</para>
<para style="p"><verse number="24" style="v"/>Për sa i përket Asherit, ai tha: "Më i bekuari nga tërë bijtë qoftë Asheri! Le të jetë i preferuari i vëllezërve të tij dhe të zhysë këmbën e tij në vaj.</para>
<para style="p"><verse number="25" style="v"/>Sandalet e tij të jenë prej hekuri dhe prej bronzi, dhe forca jote të vazhdojë sa janë ditët e tua.</para>
<para style="p"><verse number="26" style="v"/>Askush nuk është barabar me Perëndinë e Jeshurunit, që shkon me kalë nëpër qiejt në ndihmën tënde dhe shkon mbi retë me madhështinë e tij.</para>
<para style="p"><verse number="27" style="v"/>Perëndia i kohëve të lashta është streha jote dhe poshtë teje ndodhen krahët e tij të përjetshëm. Ai do ta dëbojë armikun para teje dhe do të thotë: "Shkatërroje!".</para>
<para style="p"><verse number="28" style="v"/>Atëherë Izraeli do ta ndiejë veten të sigurt, në një vend gruri dhe mushti; dhe qielli i tij di të japë vesë.</para>
<para style="p"><verse number="29" style="v"/>Ti je i lumtur, o Izrael! Kush është barabar me ty, o popull i shpëtuar nga Zoti? Ai është mburoja që të ndihmon dhe shpata e lavdisë sate. Armiqtë e tu do të të nënshtrohen dhe ti do të shkelësh vendet e tyre të larta".</para>
<chapter number="34" style="c"/>
<para style="p"><verse number="1" style="v"/>Pastaj Moisiu u ngjit nga fusha e Moabit në Malin Nebo, në majën e Pisgahut, që ndodhet në bregun e kundërt të Jerikos. Dhe Zoti i tregoi tërë vendin e Galaadit deri në Dan,</para>
<para style="p"><verse number="2" style="v"/>tërë Naftalin, vendin e Efraimit dhe të Manasit, tërë vendin e Judës deri në detin perëndimor,</para>
<para style="p"><verse number="3" style="v"/>Negevin dhe fushën e luginës të Jerikos, qytet i palmave, deri në Tsoar.</para>
<para style="p"><verse number="4" style="v"/>Zoti tha: "Ky është vendi që u premtova me betim Abrahamit, Isakut dhe Jakobit, duke u thënë: "Unë do t'ua jap pasardhësve tuaj". Ti e pe me sytë e tua, por nuk do të hysh në të!".</para>
<para style="p"><verse number="5" style="v"/>Kështu Moisiu, shërbëtori i Zotit, vdiq aty, në vendin e Moabit, sipas fjalës së Zotit.</para>
<para style="p"><verse number="6" style="v"/>Dhe Zoti e varrosi në luginën e vendit të Moabit, përballë Beth-Peorit; dhe askush nuk e ka mësuar deri më sot vendin e varrit të tij.</para>
<para style="p"><verse number="7" style="v"/>Moisiu ishte njëqind e njëzet vjeç kur vdiq; shikimi i tij nuk ishte dobësuar dhe fuqia e tij nuk i qe mpakur.</para>
<para style="p"><verse number="8" style="v"/>Bijtë e Izraelit e qanë në fushat e Moabit tridhjetë ditë; pastaj ditët e zisë dhe të vajtimit për Moisiun morën fund.</para>
<para style="p"><verse number="9" style="v"/>Atëherë Jozueu, bir i Nunit, u mbush me frymën e diturisë, sepse Moisiu kishte vënë duart mbi të; kështu bijtë e Izraelit iu bindën atij dhe vepruan ashtu si e kishte urdhëruar Moisiun Zoti.</para>
<para style="p"><verse number="10" style="v"/>Nuk doli më në Izrael një profet i ngjashëm me Moisiun, me të cilin Zoti fliste sy për sy,</para>
<para style="p"><verse number="11" style="v"/>në të gjitha shenjat dhe mrekullitë që Zoti e dërgoi të bënte në vendin e Egjiptit para Faraonit, para tërë shërbëtorëve të tij dhe tërë vendit të tij,</para>
<para style="p"><verse number="12" style="v"/>në të gjithë madhështinë e fuqisë dhe në të gjitha gjërat e mëdha dhe të tmerrshme që Moisiu kreu përpara syve të të gjithë Izraelit.</para>
</usx>