<?xml version="1.0" encoding="UTF-8"?>
<usx version="2.0">
<book code="1CO" style="id">1 e Korintasve (ALBB)</book>
<para style="h">1 e Korintasve</para>
<para style="toc1">1 e Korintasve</para>
<para style="toc2">1 e Korintasve</para>
<para style="toc3">1Cor</para>
<para style="mt1">1 e Korintasve</para>
<chapter number="1" style="c"/>
<para style="p"><verse number="1" style="v"/>Pali, i thirrur apostull i Jezu Krishtit, me anë të vullnetit të Perëndisë, dhe vëllai Sosten,</para>
<para style="p"><verse number="2" style="v"/>kishës së Perëndisë që është në Korint, të shenjtëruarve në Krishtin Jezus, të thirrur shenjtorë, bashkë me të gjithë ata që në çdo vend e thërrasin emrin e Jezu Krishtit, Zotit të tyre dhe tonit:</para>
<para style="p"><verse number="3" style="v"/>hir dhe paqe për ju nga Perëndia, Ati ynë, dhe nga Zoti Jezu Krisht.</para>
<para style="p"><verse number="4" style="v"/>Përherë i falem nderit Perëndisë tim për ju, për hirin e Perëndisë, i cili ju është dhënë me anë të Jezu Krishtit,</para>
<para style="p"><verse number="5" style="v"/>sepse në atë ju u bëtë të pasur në të gjitha, në çdo fjalë dhe në çdo njohuri,</para>
<para style="p"><verse number="6" style="v"/>sikurse dëshmimi i Krishtit që u vërtetua ndër ju,</para>
<para style="p"><verse number="7" style="v"/>kaq sa nuk ju mungon asnjë dhunti, ndërsa prisni zbulesën e Zotit tonë Jezu Krishtit,</para>
<para style="p"><verse number="8" style="v"/>i cili edhe do t'ju vërtetojë deri në fund, që të jeni të paqortueshëm në ditën e Zotit tonë Jezu Krishtit.</para>
<para style="p"><verse number="9" style="v"/>Besnik është Perëndia, nga i cili jeni thirrur në bashkësinë e Birit të tij Jezu Krishtit, Zotit tonë.</para>
<para style="p"><verse number="10" style="v"/>Tani vëllezër, ju bëj thirrje në emër të Zotit tonë Jezu Krishtit të flisni që të gjithë të njëjtën gjë dhe të mos keni ndasi midis jush, por të jeni plotësisht të bashkuar, duke pasur një mendje dhe një vullnet.</para>
<para style="p"><verse number="11" style="v"/>Sepse më është treguar për ju, o vëllezër, nga ata të shtëpisë së Kloes, se në mes jush ka grindje.</para>
<para style="p"><verse number="12" style="v"/>Dhe dua të them këtë, që secili nga ju thotë: ''Unë jam i Palit'', ''unë i Apolit'', ''unë i Kefës'' dhe ''unë i Krishtit''.</para>
<para style="p"><verse number="13" style="v"/>Vallë i ndarë qenka Krishti? Mos Pali u kryqëzua për ju? Apo ju u pagëzuat në emër të Palit?</para>
<para style="p"><verse number="14" style="v"/>E falënderoj Perëndinë që nuk kam pagëzuar asnjë nga ju, me përjashtim të Krispit dhe të Gait,</para>
<para style="p"><verse number="15" style="v"/>që askush të mos thotë se e pagëzova në emrin tim.</para>
<para style="p"><verse number="16" style="v"/>Unë pagëzova edhe familjen e Stefanës; përveç tyre nuk di të kem pagëzuar ndonjë tjetër.</para>
<para style="p"><verse number="17" style="v"/>Sepse Krishti nuk më dërgoi të pagëzoj, por të predikoj ungjillin, jo me dituri fjale, që kryqi i Krishtit të mos dalë i kotë.</para>
<para style="p"><verse number="18" style="v"/>Sepse mesazhi i kryqit është marrëzi për ata që humbin, por për ne që shpëtohemi është fuqia e Perëndisë.</para>
<para style="p"><verse number="19" style="v"/>Sepse është shkruar: ''Do të bëj të humbasë dituria e të diturve, dhe do ta asgjësoj zgjuarsinë e të zgjuarve''.</para>
<para style="p"><verse number="20" style="v"/>Ku është i dituri? Ku është skribi? Ku është debatuesi i kësaj epoke? A nuk e bëri të marrë Perëndia diturinë e kësaj bote?</para>
<para style="p"><verse number="21" style="v"/>Sepse, duke qenë se nëpërmjet diturisë së Perëndisë bota nuk e njohu Perëndinë me urtinë e vet, Perëndisë i pëlqeu të shpëtojë ata që besojnë nëpërmjet marrëzisë së predikimit,</para>
<para style="p"><verse number="22" style="v"/>sepse judenjtë kërkojnë një shenjë dhe grekët kërkojnë dituri,</para>
<para style="p"><verse number="23" style="v"/>por ne predikojmë Krishtin të kryqëzuar, skandal për judenjtë dhe marrëzi për grekët,</para>
<para style="p"><verse number="24" style="v"/>kurse për ata që janë të thirrur, qofshin judenj ose grekë, predikojmë Krishtin, fuqia e Perëndisë dhe diturinë e Perëndisë;</para>
<para style="p"><verse number="25" style="v"/>sepse marrëzia e Perëndisë është më e ditur se njerëzit dhe dobësia e Perëndisë më e fortë se njerëzit.</para>
<para style="p"><verse number="26" style="v"/>Shikoni në fakt thirrjen tuaj, vëllezër, sepse ndër ju ka jo shumë të ditur sipas mishit, jo shumë të fuqishëm, jo shumë fisnikë,</para>
<para style="p"><verse number="27" style="v"/>por Perëndia ka zgjedhur gjërat e marra të botës për të turpëruar të urtët; dhe Perëndia ka zgjedhur gjërat e dobëta të botës për të turpëruar të fortët;</para>
<para style="p"><verse number="28" style="v"/>dhe Perëndia ka zgjedhur gjërat jo fisnike të botës dhe gjërat e përçmuara, edhe gjërat që nuk janë, për të asgjësuar ato që janë,</para>
<para style="p"><verse number="29" style="v"/>që asnjë mish të mos mburret përpara tij.</para>
<para style="p"><verse number="30" style="v"/>Por prej tij ju jeni në Krishtin Jezus, i cili nga Perëndia u bë për ne dituri, drejtësi, shenjtërim dhe shpengim,</para>
<para style="p"><verse number="31" style="v"/>që, sikurse është shkruar: ''Ai që mburret, le të mburret në Zotin''.</para>
<chapter number="2" style="c"/>
<para style="p"><verse number="1" style="v"/>Edhe unë, o vëllezër, kur erdha te ju, nuk erdha me shkëlqim fjalësh a diturie, që t'ju shpall dëshminë e Perëndisë,</para>
<para style="p"><verse number="2" style="v"/>sepse e vendosa që të mos di tjetër gjë ndër ju, veç Jezu Krishtit edhe atë të kryqëzuar.</para>
<para style="p"><verse number="3" style="v"/>Edhe unë kam qenë te ju me dobësi, me frikë dhe drithërimë të madhe.</para>
<para style="p"><verse number="4" style="v"/>Dhe fjala ime dhe predikimi im nuk u bënë me fjalë mbushamendëse nga dituria njerëzore, por në dëftim të Frymës dhe të fuqisë,</para>
<para style="p"><verse number="5" style="v"/>që besimi juaj të mos qëndrojë mbi diturinë e njerëzve, po mbi fuqinë e Perëndisë.</para>
<para style="p"><verse number="6" style="v"/>Dhe ne flasim dituri në mes njerëzish të pjekur, por jo diturinë e kësaj kohe dhe as të pushtetarëve të kësaj kohe, që nuk arrin asgjë,</para>
<para style="p"><verse number="7" style="v"/>por flasim diturinë e Perëndisë të fshehur në mister, që Perëndia e kishte paracaktuar përpara kohërash për lavdinë tonë,</para>
<para style="p"><verse number="8" style="v"/>të cilën asnjë nga pushtetarët e kësaj kohe nuk e ka njohur; sepse, po ta kishin njohur, nuk do të kishin kryqëzuar Zotin e lavdisë.</para>
<para style="p"><verse number="9" style="v"/>Por, sikurse është shkruar: ''Ato gjëra që syri nuk i ka parë dhe veshi nuk i ka dëgjuar dhe nuk kanë hyrë në zemër të njeriut, janë ato që Perëndia ka përgatitur për ata që e duan atë''.</para>
<para style="p"><verse number="10" style="v"/>Po Perëndia na i ka zbuluar me anë të Frymës së tij, sepse Fryma heton çdo gjë, edhe të thellat e Perëndisë.</para>
<para style="p"><verse number="11" style="v"/>Sepse cili nga njerëzit, pra, njeh gjërat e njeriut, përveçse fryma e njeriut që është në të? Po kështu asnjëri s'i njeh gjërat e Perëndisë, përveç Fryma e Perëndisë.</para>
<para style="p"><verse number="12" style="v"/>Dhe ne nuk kemi marrë frymën e botës, por Frymën që vjen nga Perëndia, që të njohim gjërat që na janë dhuruar falas nga Perëndia.</para>
<para style="p"><verse number="13" style="v"/>Për këto edhe flasim, por jo me fjalë të mësuara nga dituria njerëzore, por të mësuara nga Fryma e Shenjtë, duke i krahasuar gjëra frymërore me fjalë frymërore.</para>
<para style="p"><verse number="14" style="v"/>Dhe njeriu natyror nuk i rrok gjërat që janë të Frymës së Shenjtë; sepse për të janë marrëzi dhe nuk mund t'i njohë; sepse ato gjykohen frymërisht.</para>
<para style="p"><verse number="15" style="v"/>Por njeriu që është frymëror gjykon çdo gjë dhe vetë nuk është i gjykuar nga asnjeri.</para>
<para style="p"><verse number="16" style="v"/>Sepse kush e ka njohur mendjen e Zotit që mund të mësojë atë? Por ne kemi mendjen e Krishtit.</para>
<chapter number="3" style="c"/>
<para style="p"><verse number="1" style="v"/>Dhe unë, o vëllezër, nuk munda t'ju flas si njerëz frymëror, por ju fola si njerëz të mishit, si foshnja në Krisht.</para>
<para style="p"><verse number="2" style="v"/>Ju dhashë qumësht për të pirë dhe nuk ju dhashë ushqim të fortë, sepse nuk ishit në gjendje ta asimilonit, madje edhe tani jo, sepse jeni akoma të mishit;</para>
<para style="p"><verse number="3" style="v"/>në fakt sepse midis jush ka smirë, grindje e përçarje a nuk jeni të mishit dhe a nuk ecni sipas mënyrës së njerëzve?</para>
<para style="p"><verse number="4" style="v"/>Sepse, kur dikush thotë: ''Unë jam i Palit'', dhe një tjetër: ''Unë jam i Apolit'', a nuk jeni ju të mishit?</para>
<para style="p"><verse number="5" style="v"/>Kush është, pra, Pali dhe kush është Apoli, veçse shërbëtor me anë të të cilëve ju besuat, edhe ashtu si Zoti i dha gjithsecilit?</para>
<para style="p"><verse number="6" style="v"/>Unë mbolla, Apoli ujiti, po Perëndia i bëri të rriten.</para>
<para style="p"><verse number="7" style="v"/>Kështu, pra, as ai që mbjell, as ai që ujit, nuk është gjë, por Perëndia që rrit.</para>
<para style="p"><verse number="8" style="v"/>Por ai që mbjell dhe ai që ujit janë një, dhe secili do të marrë shpërblimin e vet sipas mundit të tij.</para>
<para style="p"><verse number="9" style="v"/>Ne, pra, jemi bashkëpunëtorë të Perëndisë; ju jeni ara e Perëndisë, ndërtesa e Perëndisë.</para>
<para style="p"><verse number="10" style="v"/>Sipas hirit të Perëndisë që më është dhënë, si arkitekt i ditur, unë kam hedhur themelin dhe një tjetër ndërton mbi të; por secili të ketë kujdes se si ndërton mbi të,</para>
<para style="p"><verse number="11" style="v"/>sepse askush nuk mund të hedhë themel tjetër përveç atij që është hedhur, i cili është Jezu Krishti.</para>
<para style="p"><verse number="12" style="v"/>Dhe, në qoftë se dikush ndërton mbi këtë themel ar, argjend, gurë të çmuar, dru, sanë, kashtë,</para>
<para style="p"><verse number="13" style="v"/>vepra e secilit do të shfaqet, sepse dita do ta tregojë; sepse do të zbulohet me anë të zjarrit, dhe zjarri do të provojë veprën e secilit e ç'lloji është.</para>
<para style="p"><verse number="14" style="v"/>Në qoftë se vepra që dikush ka ndërtuar mbi themelin qëndron, ai do të marrë një shpërblim,</para>
<para style="p"><verse number="15" style="v"/>në qoftë se vepra e tij digjet, ai do të pësojë humbje, por ai vetë do të shpëtohet, si përmes zjarrit.</para>
<para style="p"><verse number="16" style="v"/>A nuk e dini ju se jeni tempulli i Perëndisë dhe se Fryma e Perëndisë banon në ju?</para>
<para style="p"><verse number="17" style="v"/>Në qoftë se dikush e prish tempullin e Perëndisë, Perëndia do ta prishë atë, sepse tempulli i Perëndisë, i cili jeni ju, është i shenjtë.</para>
<para style="p"><verse number="18" style="v"/>Askush të mos mashtrojë vetveten; në qoftë se ndonjë nga ju mendon se është i urtë në këtë kohë, le të bëhet i marrë, që të mund të bëhet i urtë.</para>
<para style="p"><verse number="19" style="v"/>Sepse dituria e kësaj bote është marrëzi pranë Perëndisë, sepse është shkruar: ''Ai i zë të urtët në dinakërinë e tyre'';</para>
<para style="p"><verse number="20" style="v"/>dhe përsëri: ''Zoti i njeh mendimet e të urtëve se janë të kota''.</para>
<para style="p"><verse number="21" style="v"/>Prandaj asnjë të mos mburret në njerëzit, sepse të gjitha gjërat janë tuajat;</para>
<para style="p"><verse number="22" style="v"/>Pali, Apoli, Kefa, bota, jeta, vdekja, gjërat e tanishme dhe gjërat e ardhshme, të gjitha gjërat janë tuajat.</para>
<para style="p"><verse number="23" style="v"/>Dhe ju jeni të Krishtit dhe Krishti është i Perëndisë.</para>
<chapter number="4" style="c"/>
<para style="p"><verse number="1" style="v"/>Kështu njeriu, pra, le të na mbajë për shërbëtorë të Krishtit dhe si administratorë të mistereve të Perëndisë.</para>
<para style="p"><verse number="2" style="v"/>E tjetra që kërkohet nga administratorët, është që secili të gjendët besnik.</para>
<para style="p"><verse number="3" style="v"/>Sa për mua, më intereson fort pak që të gjykohem prej jush ose prej një gjykate njerëzore; madje as vetveten nuk e gjykoj.</para>
<para style="p"><verse number="4" style="v"/>Sepse nuk jam i vetëdijshëm për asnjë faj, por për këtë nuk jam justifikuar, por ai që më gjykon është Zoti.</para>
<para style="p"><verse number="5" style="v"/>Prandaj mos gjykoni asgjë para kohe derisa të vijë Zoti, që do të nxjerrë në dritë gjërat e fshehta të errësirës dhe do të shfaqë këshillat e zemrave; dhe atëherë secili do të ketë lavdërimin e vet nga Perëndia.</para>
<para style="p"><verse number="6" style="v"/>Dhe tani, o vëllezër, për të mirën tuaj, ia kalova këto gjëra vetes sime dhe Apolit, që nëpërmjet nesh të mësoni që të mos mendoni përtej asaj që është shkruar, që të mos krekoset ndonjë prej jush, njeri kundër tjetrit.</para>
<para style="p"><verse number="7" style="v"/>Sepse çfarë të bën të ndryshëm? Çfarë ke ti që nuk e ke marrë? Dhe, nëse e ke marrë, pse krenohesh sikur nuk e ke marrë?</para>
<para style="p"><verse number="8" style="v"/>Tashmë jeni të ngopur, tashmë jeni të pasur, tashmë u bëtë mbretër pa ne; dhe makar të ishit bërë mbretër, që edhe ne të mbretëronim me ju.</para>
<para style="p"><verse number="9" style="v"/>Sepse unë mendoj se Perëndia na ka paraqitur ne apostujt si të fundit, si njerëz të dënuar për vdekje; sepse u bëmë lojë për botën, për engjëjt dhe për njerëzit.</para>
<para style="p"><verse number="10" style="v"/>Ne jemi të marrë për Krishtin, por ju të urtë në Krishtin; ne jemi të dobët, por ju të fortë; ju jeni të nderuar, por ne të përbuzur.</para>
<para style="p"><verse number="11" style="v"/>Deri tani vuajmë nga uria, etja, e jemi të zhveshur; jemi të qëlluar me shuplaka dhe endemi pa shtëpi,</para>
<para style="p"><verse number="12" style="v"/>dhe mundohemi, duke punuar me duart tona; duke qenë të fyer, bekojmë; duke qenë të përndjekur, durojmë;</para>
<para style="p"><verse number="13" style="v"/>duke qenë të sharë, lutemi; jemi bërë si pisllëku i botës, porsi plehrat e të gjithëve deri më sot.</para>
<para style="p"><verse number="14" style="v"/>Këto gjëra nuk po i shkruaj që t'ju turpëroj, por që t'ju paralajmëroj si fëmijët e mi të dashur.</para>
<para style="p"><verse number="15" style="v"/>Sepse, edhe sikur të kishit dhjetë mijë mësues në Krishtin, nuk do të kishit shumë etër, sepse unë ju kam dhënë jetë në Krishtin Jezus, me anë të ungjillit.</para>
<para style="p"><verse number="16" style="v"/>Prandaj ju bëj thirrje të bëheni imituesit e mi.</para>
<para style="p"><verse number="17" style="v"/>Për këtë arsye ju kam dërguar Timoteun, që është biri im i dashur dhe besnik në Zotin. Ky do t'ju kujtojë udhët e mia në Krishtin ashtu siç mësoj kudo në çdo kishë.</para>
<para style="p"><verse number="18" style="v"/>Dhe disa u krekosën, sikur nuk do të vija më te ju;</para>
<para style="p"><verse number="19" style="v"/>por shpejt kam për të ardhur te ju, në dashtë Zoti, dhe kam për të njohur jo fjalën, po fuqinë e atyre që janë krekosur,</para>
<para style="p"><verse number="20" style="v"/>sepse mbretëria e Perëndisë nuk qëndron në fjalë, por në fuqi.</para>
<para style="p"><verse number="21" style="v"/>Çfarë doni? Që të vij te ju me thupër apo me dashuri dhe me zemërbutësi?</para>
<chapter number="5" style="c"/>
<para style="p"><verse number="1" style="v"/>Kudo po dëgjohet se ndër ju ka kurvëri, madje një kurvëri të tillë që as nuk zihet në gojë ndër paganë, saqë një shkon me gruan e babait të vet.</para>
<para style="p"><verse number="2" style="v"/>Dhe ju u krekosët e madje nuk vajtuat, që të hiqet nga mesi juaj ai që ka kryer një punë të tillë.</para>
<para style="p"><verse number="3" style="v"/>Dhe unë, megjithëse nuk jam aty me trup, me frymë aty jam, dhe, sikur të isha i pranishëm, kam gjykuar tanimë atë që bëri këtë.</para>
<para style="p"><verse number="4" style="v"/>Në emër të Zotit tonë Jezu Krisht, mbasi të mblidheni ju bashkë me frymën time, me fuqinë e Zotit tonë Jezu Krisht,</para>
<para style="p"><verse number="5" style="v"/>vendosa që ti dorëzohet ky njeri në dorë të Satanit për prishjen e mishit, që t'i shpëtohet fryma në ditën e Zotit Jezus.</para>
<para style="p"><verse number="6" style="v"/>Mburrja juaj nuk është e mirë. A nuk e dini se pak maja e mbrun gjithë brumin?</para>
<para style="p"><verse number="7" style="v"/>Hiqni, pra, majanë e vjetër, që të jeni një brumë i ri, siç jeni pa maja; sepse pashka jonë, që është Krishti, u flijua për ne.</para>
<para style="p"><verse number="8" style="v"/>Prandaj le të kremtojmë festën jo me maja të vjetër, as me maja ligësie dhe keqësie, por me bukë pa maja të sinqeritetit dhe të së vërtetës.</para>
<para style="p"><verse number="9" style="v"/>Ju kam shkruar në letër, të mos përziheni me kurvarë,</para>
<para style="p"><verse number="10" style="v"/>dhe aspak me kurvarët e kësaj bote, ose me lakmuesit ose me cubat, ose me idhujtarët, sepse atëherë duhet të dilni nga bota.</para>
<para style="p"><verse number="11" style="v"/>Por tani ju shkrova të mos përziheni me atë, të ashtuquajturin vëlla, që është kurvar, ose lakmues ose idhujtar, o shpifës, o pijanec ose cub; me një të tillë bile as të mos hani bashkë.</para>
<para style="p"><verse number="12" style="v"/>Sepse a më takon mua të gjykoj edhe ata që janë jashtë? A nuk i gjykoni ju të brendshmit?</para>
<para style="p"><verse number="13" style="v"/>Por ata të jashtmit Perëndia i gjykon. Prandaj nxirreni të ligun nga vetja juaj.</para>
<chapter number="6" style="c"/>
<para style="p"><verse number="1" style="v"/>A guxon ndonjë nga ju, kur ka ndonjë çështje kundër një tjetri, të gjykohet përpara të padrejtëve dhe jo përpara shenjtorëve?</para>
<para style="p"><verse number="2" style="v"/>A nuk e dini ju se shenjtorët do të gjykojnë botën? Dhe nëse bota do të gjykohet nga ju, a thua nuk jeni të zotët të gjykoni gjërat më të vogla?</para>
<para style="p"><verse number="3" style="v"/>A nuk e dini ju se ne do të gjykojmë engjëj? Dhe aq më tepër mund të gjykojmë gjërat e kësaj jete!</para>
<para style="p"><verse number="4" style="v"/>Pra, në qoftë se keni për të gjykuar çështje të kësaj jete, vini gjykatës ata që çmohen më pak në kishë.</para>
<para style="p"><verse number="5" style="v"/>Këtë e them për turpin tuaj. Kështu midis jush nuk paska asnjë të urtë, i cili të jetë i zoti të gjykojë në mes të vëllezërve të tij?</para>
<para style="p"><verse number="6" style="v"/>Por një vëlla hyn në gjyq me të vëllanë, dhe kjo përpara të pabesëve.</para>
<para style="p"><verse number="7" style="v"/>Gjithsesi është një e keqe që të keni gjyqe njëri me tjetrin. Pse nuk lejoni më mirë që t'ju bëhet padrejtësi? Pse nuk lejoni më mirë që të mashtroheni?</para>
<para style="p"><verse number="8" style="v"/>Po, përkundrazi, ju bëni padrejtësi dhe mashtroni, dhe këto ua bëni vëllezërve.</para>
<para style="p"><verse number="9" style="v"/>A nuk e dini ju se të padrejtët nuk do të trashëgojnë mbretërinë e Perëndisë? Mos u gënjeni: as kurvarët, as idhujtarët, as shkelësit e kurorës, as të zhburrëruarit, as homoseksualët,</para>
<para style="p"><verse number="10" style="v"/>as vjedhësit, as lakmuesit, as pijanecët, as përqeshësit, as grabitësit nuk do të trashëgojnë mbretërinë e Perëndisë.</para>
<para style="p"><verse number="11" style="v"/>Dhe të tillë ishit disa nga ju; por u latë, por u shenjtëruat, por u shfajësuat në emër të Zotit Jezus dhe me anë të Frymës së Perëndisë tonë.</para>
<para style="p"><verse number="12" style="v"/>Çdo gjë më lejohet, por jo gjithçka është e dobishme; çdo gjë më lejohet, por unë nuk do të nënshtrohem asnjërës.</para>
<para style="p"><verse number="13" style="v"/>Gjellët janë për barkun dhe barku për gjellët; por Perëndia do të shkatërrojë edhe këtë edhe atë; por trupi nuk është për kurvëri, po për Zotin, dhe Zoti për trupin.</para>
<para style="p"><verse number="14" style="v"/>Tani Perëndia siç e ringjalli Zotin kështu do të na ringjallë edhe ne me fuqinë e tij.</para>
<para style="p"><verse number="15" style="v"/>A nuk e dini ju se trupat tuaj janë gjymtyrë të Krishtit? Të marr, pra, unë gjymtyrët e Krishtit dhe t'i bëj gjymtyrë të një kurve? mos qoftë ashtu!</para>
<para style="p"><verse number="16" style="v"/>A nuk e dini ju se ai që bashkohet me një kurvë bëhet një trup me të? Sepse thuhet: ''Do të jenë të dy, thotë Zoti, një mish i vetëm''.</para>
<para style="p"><verse number="17" style="v"/>Por ai që bashkohet me Zotin është një frymë me të.</para>
<para style="p"><verse number="18" style="v"/>Largohuni nga kurvëria! Çdo mëkat që kryen njeriu është jashtë trupit, po ai që kurvëron mëkaton kundër trupit të vet.</para>
<para style="p"><verse number="19" style="v"/>A nuk e dini se trupi juaj është tempulli i Frymës së Shenjtë që është në ju, të cilin e keni nga Perëndia, dhe se nuk i përkitni vetvetes?</para>
<para style="p"><verse number="20" style="v"/>Sepse u bletë me një çmim! Përlëvdoni Perëndinë, pra, në trupin tuaj dhe në frymën tuaj, që i përkasin Perëndisë.</para>
<chapter number="7" style="c"/>
<para style="p"><verse number="1" style="v"/>Tani lidhur me ato që më shkruat, mirë është për njeriun të mos prekë grua.</para>
<para style="p"><verse number="2" style="v"/>Por, për shkak të kurvërimit, le të ketë secili gruan e vet dhe secila grua burrin e vet.</para>
<para style="p"><verse number="3" style="v"/>Burri le të kryejë detyrën martesore ndaj gruas, po ashtu edhe gruaja ndaj burrit.</para>
<para style="p"><verse number="4" style="v"/>Gruaja nuk ka pushtet mbi trupin e vet, por burri; gjithashtu burri nuk ka pushtet mbi trupin e vet, por gruaja.</para>
<para style="p"><verse number="5" style="v"/>Mos ia privoni njëri-tjetrit, përveç në qoftë se jeni marrë vesh, për një farë kohe, që t'i kushtoheni agjërimit dhe lutjes, dhe përsëri ejani bashkë që të mos ju tundojë Satani për shkak të mungesës së vetëkontrollit tuaj.</para>
<para style="p"><verse number="6" style="v"/>Dhe këtë unë e them si leje, jo si urdhërim,</para>
<para style="p"><verse number="7" style="v"/>sepse do të doja që të gjithë njerëzit të ishin si unë; por secili ka dhunti të veçantë nga Perëndia, njeri kështu dhe tjetri ashtu.</para>
<para style="p"><verse number="8" style="v"/>Por të pamartuarve dhe grave të veja po u them se për ta është mirë nëse qëndrojnë si unë,</para>
<para style="p"><verse number="9" style="v"/>por në qoftë se s'kanë vetëkontroll, le të martohen, sepse është më mirë të martohesh se të digjesh.</para>
<para style="p"><verse number="10" style="v"/>Kurse të martuarve u urdhëroj, jo unë, por Zoti, që gruaja të mos ndahet nga burri,</para>
<para style="p"><verse number="11" style="v"/>dhe në qoftë se ndahet, të mbetet e pamartuar, ose të pajtohet me burrin e saj. Dhe burri të mos e lërë gruan.</para>
<para style="p"><verse number="12" style="v"/>Dhe të tjerëve u them unë, jo Zoti: në qoftë se një vëlla ka një grua jobesimtare dhe ajo pranon të jetojë bashkë me të, të mos e lërë atë.</para>
<para style="p"><verse number="13" style="v"/>Edhe gruaja, që ka një burrë jobesimtar, në qoftë se ai pranon të jetojë bashkë me të, të mos e lërë atë,</para>
<para style="p"><verse number="14" style="v"/>sepse burri jobesimtar është shenjtëruar me anë të gruas, dhe gruaja jobesimtare është shenjtëruar me anë të burrit, sepse përndryshe fëmijët do të ishin të papastër; kurse kështu janë të shenjtë.</para>
<para style="p"><verse number="15" style="v"/>Nëse jobesimtari ndahet, le të ndahet; në këto raste vëllai ose motra nuk janë më të lidhur; por Perëndia na ka thirrur në paqe.</para>
<para style="p"><verse number="16" style="v"/>Sepse çfarë di ti, o grua, nëse ke për ta shpëtuar burrin? Ose ç'di ti, o burrë, nëse ke për ta shpëtuar gruan?</para>
<para style="p"><verse number="17" style="v"/>Gjithsesi secili të vazhdojë të jetojë ashtu si ia ka dhënë Perëndia dhe ashtu sikurse e thirri Zoti; dhe kështu urdhëroj në të gjitha kishat.</para>
<para style="p"><verse number="18" style="v"/>A u thirr ndokush kur ishte i rrethprerë? Le të mos bëhet i parrethprerë. Dikush u thirr kur ishte i parrethprerë? Le të mos rrethpritet.</para>
<para style="p"><verse number="19" style="v"/>Rrethprerja nuk është asgjë dhe parrethprerja nuk është asgjë, vetëm zbatimi i urdhërimeve të Perëndisë ka rëndësi.</para>
<para style="p"><verse number="20" style="v"/>Gjithsecili le të mbetet në atë gjendje në të cilën ishte thirrur.</para>
<para style="p"><verse number="21" style="v"/>A je thirrur kur ishe skllav? Mos u pikëllo; por nëse mund të bëhesh i lirë, më mirë ta bësh këtë.</para>
<para style="p"><verse number="22" style="v"/>Sepse ai që është thirrur në Zotin kur ishte skllav, është i liruari i Zotit; po ashtu ai që është thirrur kur ishte i liruar, është skllav i Krishtit.</para>
<para style="p"><verse number="23" style="v"/>Ju jeni blerë me një çmim, mos u bëni skllevër të njerëzve.</para>
<para style="p"><verse number="24" style="v"/>Vëllezër, secili le të mbetet te Perëndia në gjendjen në të cilën është thirrur.</para>
<para style="p"><verse number="25" style="v"/>Por për sa u takon virgjëreshave, s'kam urdhër nga Zoti, por po jap një mendim si njeri që kam fituar mëshirën e Zotit për të qenë i besueshëm.</para>
<para style="p"><verse number="26" style="v"/>Mendoj se është mirë për njeriun të jetë kështu siç është, për shkak të ngushticës së tanishme.</para>
<para style="p"><verse number="27" style="v"/>Je i lidhur me një grua? Mos kërko të zgjidhesh. Je i zgjidhur nga gruaja? Mos kërko grua.</para>
<para style="p"><verse number="28" style="v"/>Por, edhe në qoftë se martohesh, ti nuk mëkaton; edhe nëse një virgjëreshë martohet, nuk mëkaton; por këta do të kenë shtrëngim në mish; dhe unë dëshiroj t'ju kursej juve.</para>
<para style="p"><verse number="29" style="v"/>Dhe po ju them këtë, o vëllezër, se koha tanimë është shkurtuar; kështu tash e tutje edhe ata që kanë gra të jenë si ata që nuk kanë;</para>
<para style="p"><verse number="30" style="v"/>dhe ata që qajnë, sikurse të mos qanin; dhe ata që gëzohen, sikurse të mos gëzoheshin; dhe ata që blejnë, sikur të mos kishin gjë në zotërim;</para>
<para style="p"><verse number="31" style="v"/>dhe ata që përdorin nga kjo botë, sikur të mos e përdornin, sepse forma e kësaj bote po kalon.</para>
<para style="p"><verse number="32" style="v"/>Dhe unë dëshiroj që ju të jeni pa merak. I pamartuari merakoset për gjërat e Zotit, si mund t'i pëlqejë Zotit;</para>
<para style="p"><verse number="33" style="v"/>por i martuari merakoset për gjërat e botës, si mund t'i pëlqejë gruas së tij.</para>
<para style="p"><verse number="34" style="v"/>Ka dallim gruaja nga virgjëresha; e pamartuara kujdeset për gjërat e Zotit që të jetë e shenjtë në trup e në frymë, kurse e martuara kujdeset për gjërat e botës, si mund t'i pëlqejë burrit.</para>
<para style="p"><verse number="35" style="v"/>Edhe këtë unë e them për dobinë tuaj, jo që t'ju vë një lak, po që të jeni të hijshëm dhe t'i kushtoheni Zotit pa u shkëputur.</para>
<para style="p"><verse number="36" style="v"/>Por në qoftë se dikush mendon të sillet në mënyrë të pahijshme ndaj virgjëreshës së tij, kur asaj i kalon lulja e kohës, edhe duhet të bëhet kështu, le të bëjë çfarë të dojë; le të martohen.</para>
<para style="p"><verse number="37" style="v"/>Por ai që është i qëndrueshëm në zemër të vet dhe që nuk i nënshtrohet nevojës, por është zot i vullnetit të vet dhe e ka vendosur në zemër të vet të ruajë virgjëreshën e tij, bën mirë.</para>
<para style="p"><verse number="38" style="v"/>Prandaj ai që marton bën mirë, ai që nuk e marton bën edhe më mirë.</para>
<para style="p"><verse number="39" style="v"/>Gruaja është e lidhur për sa kohë rron burri i saj; por, në qoftë se i vdes burri, ajo është e lirë të martohet me cilin të dojë, veçse kjo punë të bëhet në Zotin.</para>
<para style="p"><verse number="40" style="v"/>Por, sipas gjykimit tim, ajo është më e lumtur, po mbeti ashtu; dhe mendoj se edhe unë kam Frymën e Perëndisë.</para>
<chapter number="8" style="c"/>
<para style="p"><verse number="1" style="v"/>Për sa u përket flijimeve për idhujt, ne e dimë se të gjithë kemi njohuri; njohuria krekos, kurse dashuria ndërton.</para>
<para style="p"><verse number="2" style="v"/>Në qoftë se dikush mendon se di diçka, ai nuk di ende asgjë sikundër duhet të dijë.</para>
<para style="p"><verse number="3" style="v"/>Por në qoftë se dikush e do Perëndinë, ai është i njohur prej tij.</para>
<para style="p"><verse number="4" style="v"/>Pra, për sa i përket të ngrënit të flive që u bëhen idhujve, ne e dimë se idhulli nuk është asgjë në botë dhe se nuk ka Perëndi tjetër, veç një.</para>
<para style="p"><verse number="5" style="v"/>Sepse, ndonëse ka të ashtuquajtura perëndi në qiell a në tokë (sikurse ka shumë perëndi dhe shumë zotër),</para>
<para style="p"><verse number="6" style="v"/>për ne s'ka veçse një Perëndi, Ati nga i cili janë të gjitha gjërat dhe ne në të; dhe një Zot, Jezu Krishti, me anë të të cilit janë të gjitha gjërat, dhe ne jetojmë me anë të tij.</para>
<para style="p"><verse number="7" style="v"/>Por njohuria nuk është në të gjithë; madje disa, të ndërgjegjshëm për idhullin, hanë gjëra posi të flijuara idhujve; dhe ndërgjegjja e tyre, duke qenë e dobët, përlyhet.</para>
<para style="p"><verse number="8" style="v"/>Por të ngrënit nuk na çon te Perëndia; po të hamë, nuk fitojmë asgjë më tepër dhe, po të mos hamë, s'kemi gjë më pak.</para>
<para style="p"><verse number="9" style="v"/>Por kini mendjen se mos kjo liri që keni të bëhet pengesë për të dobëtit.</para>
<para style="p"><verse number="10" style="v"/>Sepse, në qoftë se dikush të sheh ty, që ke njohuri, të ulur në tryezë në një tempull idhujsh, ndërgjegjja e tij, që është e dobët, a nuk do të marrë guxim që ai të hajë gjërat e flijuara për idhujt?</para>
<para style="p"><verse number="11" style="v"/>Edhe kështu, për shkak të njohurisë sate, do të humbasë vëllai yt i dobët, për të cilin vdiq Krishti.</para>
<para style="p"><verse number="12" style="v"/>Dhe, kur mëkatoni kështu kundër vëllezërve, duke plagosur ndërgjegjen e tyre të dobët, ju mëkatoni kundër Krishtit.</para>
<para style="p"><verse number="13" style="v"/>Prandaj, në qoftë se një ushqim skandalizon vëllanë tim, unë nuk do të ha më kurrë mish, që të mos e skandalizoj vëllanë tim.</para>
<chapter number="9" style="c"/>
<para style="p"><verse number="1" style="v"/>A s'jam unë apostull? A s'jam unë i lirë? Po a nuk e pashë Jezu Krishtin, Zotin tonë? A nuk jeni ju vepra ime në Zotin?</para>
<para style="p"><verse number="2" style="v"/>Në qoftë se për të tjerët nuk jam apostull, së paku për ju unë jam; sepse ju jeni vula e apostullimit tim në Zotin.</para>
<para style="p"><verse number="3" style="v"/>Kjo është mbrojtja ime ndaj atyre që më hetojnë.</para>
<para style="p"><verse number="4" style="v"/>A nuk kemi edhe ne të drejtë të hamë e të pimë?</para>
<para style="p"><verse number="5" style="v"/>A nuk kemi edhe ne të drejtë të marrim me vete një bashkëshorte, që të jetë motër në besim, sikurse edhe apostujt e tjerë, dhe vëllezërit e Zotit, edhe Kefa?</para>
<para style="p"><verse number="6" style="v"/>Apo vetëm unë dhe Barnaba nuk kemi të drejtë të mos punojmë?</para>
<para style="p"><verse number="7" style="v"/>Kush, vallë, shkon në luftë me shpenzimet e veta? Kush mbjell vresht dhe nuk ha nga fryti i tij? Kush kullot një tufë dhe nuk ha nga qumështi i tufës?</para>
<para style="p"><verse number="8" style="v"/>A i them këto si njeri? A nuk i thotë këto edhe ligji?</para>
<para style="p"><verse number="9" style="v"/>Sepse në ligjin e Moisiut është shkruar: ''Mos ia lidh gojën kaut që shin''. Vallë, a kujdeset Perëndia me qetë?</para>
<para style="p"><verse number="10" style="v"/>Apo e thotë këtë për ne? Vërtetë për ne janë shkruar, sepse kush lëron duhet të lërojë me shpresë, dhe kush shin, duhet të shijë me shpresë që të marrë atë që shpreson.</para>
<para style="p"><verse number="11" style="v"/>Në qoftë se ne kemi mbjellë midis jush gjërat frymërore, a është gjë e madhe nëse korrim të mirat tuaja materiale?</para>
<para style="p"><verse number="12" style="v"/>Në qoftë se të tjerë kanë pjesë të kësaj të drejte mbi ju, a nuk do ta kishim ne shumë më tepër? Po ne nuk e përdornim këtë të drejtë; po durojmë çdo gjë, për të mos i vënë asnjë pengesë ungjillit të Krishtit.</para>
<para style="p"><verse number="13" style="v"/>Nuk e dini ju se ata që kryejnë shërbesën e shenjtë hanë nga gjërat e tempullit, dhe ata që i shërbejnë altarit marrin pjesë nga të mirat e altarit?</para>
<para style="p"><verse number="14" style="v"/>Kështu edhe Zoti urdhëroi që ata që shpallin ungjillin, nga ungjilli të rrojnë.</para>
<para style="p"><verse number="15" style="v"/>Por unë nuk përdora asnjë nga këto gjëra as nuk i shkrova, që kështu të më bëhet, sepse për mua është më mirë të vdes se sa dikush ta bëjë të kotë të mburrurit tim.</para>
<para style="p"><verse number="16" style="v"/>Sepse, në qoftë se unë predikoj ungjillin, s'ka asgjë që unë të mburrem, sepse kjo është një nevojë që më është ngarkuar; edhe mjerë unë, po nuk predikova ungjillin!</para>
<para style="p"><verse number="17" style="v"/>Sepse, po e bëra këtë vullnetarisht, do të kem një pagë; por po ta bëj kundër dëshirës, mbetet gjithnjë një detyrë që më është besuar.</para>
<para style="p"><verse number="18" style="v"/>Cila, pra, është paga ime? Që, duke predikuar ungjillin ta bëj ungjillin të ofruar falas, pa e përdorur për keq pushtetin tim në ungjillin.</para>
<para style="p"><verse number="19" style="v"/>Sepse, ndonëse jam i liruar nga të gjithë, e bëra vetën time shërbëtor të të gjithëve që të fitoj sa më shumë njerëz.</para>
<para style="p"><verse number="20" style="v"/>Kështu e kam bërë vetën time jude me judenjtë për t'i fituar judenjtë; e kam bërë veten time si një që është nën ligj me ata që janë nën ligj për t'i fituar ata që janë nën ligj;</para>
<para style="p"><verse number="21" style="v"/>me ata që janë pa ligj e kam bërë veten time si pa ligj (ndonëse nuk isha pa ligjin e Zotit, por nën ligjin e Krishtit), për të fituar ata që janë pa ligj.</para>
<para style="p"><verse number="22" style="v"/>E kam bërë veten time të dobët me të dobëtit, për të fituar të dobëtit; e kam bërë veten time gjithçka për të gjithë, që të mund të shpëtoj me çdo mënyrë disa njerëz.</para>
<para style="p"><verse number="23" style="v"/>Dhe këtë e bëj për hir të ungjillit, që të bëhem edhe unë pjesëtar i tij.</para>
<para style="p"><verse number="24" style="v"/>A nuk e dini se ata që vrapojnë në pistë, vërtetë vrapojnë të gjithë, por vetëm një e fiton çmimin? Vraponi në mënyrë që ta merrni.</para>
<para style="p"><verse number="25" style="v"/>Dhe kushdo që merr pjesë në garë kontrollon veten në të gjitha; dhe ata e bëjnë këtë për të marrë një kurorë që prishet, kurse ne për një kurorë që nuk prishet.</para>
<para style="p"><verse number="26" style="v"/>Unë, pra, vrapoj, por jo sikur jam i pasigurt; kështu luftoj, por jo sikur rrah erën;</para>
<para style="p"><verse number="27" style="v"/>madje e mundoj trupin tim dhe e nënshtroj, se mos, pasi t'u kem predikuar të tjerëve, të bëhem për t'u përjashtuar.</para>
<chapter number="10" style="c"/>
<para style="p"><verse number="1" style="v"/>Sepse, o vëllezër, unë nuk dua që ju të mos e dini se gjithë etërit tanë ishin nën renë, dhe të gjithë shkuan nëpër det,</para>
<para style="p"><verse number="2" style="v"/>dhe të gjithë u pagëzuan për Moisinë në re dhe në det,</para>
<para style="p"><verse number="3" style="v"/>të gjithë hëngrën të njëjtën ushqim frymëror,</para>
<para style="p"><verse number="4" style="v"/>dhe të gjithë pinë të njëjtën pije frymërore, sepse pinin prej shkëmbi frymëror që i ndiqte; edhe ky shkëmb ishte Krishti.</para>
<para style="p"><verse number="5" style="v"/>Por Perëndia nuk pëlqeu shumicën prej tyre; sepse ranë të vdekur në shkretëtirë.</para>
<para style="p"><verse number="6" style="v"/>Dhe këto u bënë si shembuj për ne, që ne të mos dëshirojmë gjëra të liga, ashtu si dëshiruan ata,</para>
<para style="p"><verse number="7" style="v"/>dhe që të mos bëheni idhujtarë si disa nga ata, sikurse është shkruar: ''Populli u ul që të hajë dhe të pijë, dhe u ngrit për të luajtur''.</para>
<para style="p"><verse number="8" style="v"/>Dhe të mos kurvërojmë, ashtu si kurvëruan disa nga ata edhe ranë të vdekur në një ditë njëzet e tre mijë.</para>
<para style="p"><verse number="9" style="v"/>Dhe të mos e tundojmë Krishtin, ashtu si e tunduan disa nga ata dhe u vranë nga gjarpërinjtë.</para>
<para style="p"><verse number="10" style="v"/>Dhe mos u ankoni, ashtu si u ankuan disa nga ata, dhe u vranë nga shkatërruesi.</para>
<para style="p"><verse number="11" style="v"/>Dhe të gjitha këto gjëra u ndodhën atyre si shembull, dhe janë shkruar për paralajmërimin tonë, për ne që jemi në mbarim të epokave.</para>
<para style="p"><verse number="12" style="v"/>Prandaj ai që mendon se qëndron më këmbë, le të shohë se mos bjerë.</para>
<para style="p"><verse number="13" style="v"/>Asnjë tundim nuk ju ka gjetur juve, përveçse tundimi njerëzor; por Perëndia është besnik dhe nuk do të lejojë që t'ju tundojnë përtej fuqive tuaja, por me tundimin do t'ju japë dhe rrugë dalje, që ju të mund ta përballoni.</para>
<para style="p"><verse number="14" style="v"/>Prandaj, të dashurit e mi, largohuni nga idhujtaria.</para>
<para style="p"><verse number="15" style="v"/>Po ju flas si të mençur, gjykojeni ju atë që them:</para>
<para style="p"><verse number="16" style="v"/>kupa e bekimit, që ne bekojmë, a nuk është vallë pjesëmarrje në gjakun e Krishtit? Buka që ne thyejmë, a nuk është vallë pjesëmarrje në trupin e Krishtit?</para>
<para style="p"><verse number="17" style="v"/>Sepse ne të shumtit, jemi një bukë, një trup, sepse të gjithë marrim pjesë në të vetmen bukë.</para>
<para style="p"><verse number="18" style="v"/>Shikoni Izraelin sipas mishit: ata që hanë flijimet a nuk janë pjesëmarrës të altarit?</para>
<para style="p"><verse number="19" style="v"/>Çfarë them, pra? Se idhulli është diçka? Apo se ajo që u është flijuar idhujve është diçka?</para>
<para style="p"><verse number="20" style="v"/>Jo, por them se gjërat që flijojnë johebrenjtë, ua flijojnë demonëve dhe jo Perëndisë; tani unë nuk dua që ju të keni pjesë me demonët.</para>
<para style="p"><verse number="21" style="v"/>Ju nuk mund të pini kupën e Zotit dhe kupën e demonëve; ju nuk mund të merrni pjesë në tryezën e Zotit dhe në tryezën e demonëve.</para>
<para style="p"><verse number="22" style="v"/>A duam ne të provokojmë Zotin deri në xhelozi? A jemi ne më të fortë se ai?</para>
<para style="p"><verse number="23" style="v"/>Gjithçka më lejohet, por jo gjithçka është dobishme; gjithçka më lejohet, por jo çdo gjë ndërton.</para>
<para style="p"><verse number="24" style="v"/>Askush të mos kërkojë interesin e vet, por atë të tjetrit.</para>
<para style="p"><verse number="25" style="v"/>Hani çdo gjë që shitet te kasapi, pa bërë pyetje për shkak të ndërgjegjes,</para>
<para style="p"><verse number="26" style="v"/>sepse ''toka është e Zotit dhe gjithçka që ajo përmban''.</para>
<para style="p"><verse number="27" style="v"/>Dhe në qoftë se ndonjë jobesimtar ju fton dhe ju doni të shkoni, hani çdo gjë që t'u vihet përpara, pa bërë pyetje për shkak të ndërgjegjes.</para>
<para style="p"><verse number="28" style="v"/>Por në qoftë se dikush ju thotë: ''Kjo është nga flijim idhujsh'', mos hani, për atë që ju paralajmëroi dhe për shkak të ndërgjegjes, sepse ''toka është e Zotit dhe gjithçka që ajo përmban''.</para>
<para style="p"><verse number="29" style="v"/>Dhe them ndërgjegje, por jo tënden, por të tjetrit. Sepse përse të gjykohet liria ime nga ndërgjegjja e një tjetri?</para>
<para style="p"><verse number="30" style="v"/>Në qoftë se unë marr pjesë me falënderim, pse të shahem për atë gjë, për të cilin falënderoj?</para>
<para style="p"><verse number="31" style="v"/>Pra, nëse hani, nëse pini, nëse bëni ndonjë gjë tjetër, të gjitha t'i bëni për lavdinë e Perëndisë.</para>
<para style="p"><verse number="32" style="v"/>Mos u bëni shkak skandali as për judenj, as për grekë, as për kishën e Perëndisë;</para>
<para style="p"><verse number="33" style="v"/>sikurse edhe unë vetë përpiqem t'u pëlqej të gjithëve në çdo gjë, nuk kërkoj përfitimin tim, por të të shumtëve, që të shpëtohen.</para>
<chapter number="11" style="c"/>
<para style="p"><verse number="1" style="v"/>Më imitoni mua, ashtu si unë jam imitues i Krishtit.</para>
<para style="p"><verse number="2" style="v"/>Dhe unë po ju lavdëroj, vëllezër, që më kujtoni në të gjitha gjërat dhe i zbatoni porositë ashtu siç ua kam transmetuar.</para>
<para style="p"><verse number="3" style="v"/>Por dua që të dini se kreu i çdo njeriu është Krishti, edhe kreu i gruas është burri; edhe kreu i Krishtit është Perëndia.</para>
<para style="p"><verse number="4" style="v"/>Çdo burrë, kur lutet ose profetizon kokëmbuluar, turpëron kryet e tij.</para>
<para style="p"><verse number="5" style="v"/>Edhe çdo grua, që lutet ose profetizon kokëzbuluar, turpëron kryet e saj, sepse është njëlloj sikur të ishte e rruar.</para>
<para style="p"><verse number="6" style="v"/>Sepse në qoftë se gruaja nuk mbulohet, le t'ia presin flokët; por në qoftë se për gruan është turp të qethet a të rruhet, le të mbulojë kryet.</para>
<para style="p"><verse number="7" style="v"/>Sepse burri nuk duhet të mbulojë kryet, sepse është shëmbëllimi dhe lavdia e Perëndisë, kurse gruaja është lavdia e burrit,</para>
<para style="p"><verse number="8" style="v"/>sepse burri nuk është nga gruaja, por gruaja nga burri,</para>
<para style="p"><verse number="9" style="v"/>edhe sepse burri nuk u krijua për gruan, por gruaja për burrin.</para>
<para style="p"><verse number="10" style="v"/>Prandaj gruaja, për shkak të engjëjve, duhet të ketë një shenjë pushteti mbi kryet.</para>
<para style="p"><verse number="11" style="v"/>Gjithsesi në Zotin as burri s'është pa gruan, as gruaja pa burrin,</para>
<para style="p"><verse number="12" style="v"/>sepse sikurse gruaja vjen nga burri, ashtu edhe burri lind nëpërmjet gruas, dhe çdo gjë vjen nga Perëndia.</para>
<para style="p"><verse number="13" style="v"/>Gjykoni ndër veten tuaj. A i ka hije gruas t'i lutet Perëndisë pa u mbuluar?</para>
<para style="p"><verse number="14" style="v"/>Po vetë natyra, a nuk ju mëson se, në qoftë se një burrë i mban flokët të gjata, kjo është çnderim për të?</para>
<para style="p"><verse number="15" style="v"/>Por në qoftë se gruaja i ka flokët të gjata, kjo është lavdi për të, sepse flokët i janë dhënë asaj për mbulesë.</para>
<para style="p"><verse number="16" style="v"/>Por në qoftë se ndokush mendon të kundërshtojë, ne s'kemi zakon të tillë, as kishat e Perëndisë.</para>
<para style="p"><verse number="17" style="v"/>Por, duke porositur këtë, unë nuk ju lavdëroj, se ju mblidheni, jo për më të mirën, po për më të keqen.</para>
<para style="p"><verse number="18" style="v"/>Para së gjithash, sepse dëgjoj se kur bashkoheni në asamble ka midis jush përçarje, dhe pjesërisht e besoj.</para>
<para style="p"><verse number="19" style="v"/>Sepse duhet të ketë midis jush edhe grupime, që të njihen në mes tuaj ata që janë të sprovuar.</para>
<para style="p"><verse number="20" style="v"/>Kur mblidheni bashkë, pra, në një vend, kjo që bëni nuk është për të ngrënë darkën e Zotit,</para>
<para style="p"><verse number="21" style="v"/>sepse, në të ngrënët, gjithsecili merr darkën e vet më përpara; dhe njëri ka uri dhe tjetri është i dehur.</para>
<para style="p"><verse number="22" style="v"/>A nuk keni, pra, shtëpi për të ngrënë e për të pirë? Apo përbuzni kishën e Perëndisë dhe turpëroni ata që s'kanë asgjë? Çfarë t'ju them juve? T'ju lavdëroj? Për këtë nuk ju lëvdoj.</para>
<para style="p"><verse number="23" style="v"/>Sepse unë mora nga Zoti atë që ju transmetova edhe juve; se Zoti Jezus, në atë natë që po tradhtohej, mori bukën</para>
<para style="p"><verse number="24" style="v"/>dhe, si falënderoi, e theu dhe tha: ''Merrni, hani; ky është trupi im që është thyer për ju; bëni këtë në përkujtimin tim''.</para>
<para style="p"><verse number="25" style="v"/>Gjithashtu, pas darkës, mori edhe kupën, duke thënë: ''Kjo kupë është besëlidhja e re në gjakun tim; bëni këtë sa herë që të pini, në përkujtimin tim''.</para>
<para style="p"><verse number="26" style="v"/>Sepse sa herë të hani nga kjo bukë ose të pini nga kjo kupë, ju shpallni vdekjen e Zotit, derisa ai të vijë.</para>
<para style="p"><verse number="27" style="v"/>Prandaj ai që ha nga kjo bukë ose pi nga kjo kupë e Zotit padenjësisht, do të jetë fajtor i trupit dhe i gjakut të Zotit.</para>
<para style="p"><verse number="28" style="v"/>Por secili të shqyrtojë vetveten dhe kështu të hajë nga buka e të pijë nga kupa,</para>
<para style="p"><verse number="29" style="v"/>sepse ai që ha dhe pi padenjësisht, ha dhe pi një dënim për veten e tij, sepse nuk e dallon trupin e Zotit.</para>
<para style="p"><verse number="30" style="v"/>Për këtë arsye ka në mes jush shumë të dobët e të sëmurë, dhe shumë vdesin.</para>
<para style="p"><verse number="31" style="v"/>Sepse, po të shqyrtonim veten tonë, nuk do të gjykoheshim.</para>
<para style="p"><verse number="32" style="v"/>Por kur gjykohemi, ndreqemi nga Zoti, që të mos dënohemi bashkë me botën.</para>
<para style="p"><verse number="33" style="v"/>Prandaj, o vëllezërit e mi, kur mblidheni për të ngrënë, pritni njëri-tjetrin.</para>
<para style="p"><verse number="34" style="v"/>Dhe në qoftë se dikush ka uri, le të hajë në shtëpi, që të mos mblidheni për dënim. Dhe gjërat e tjera, kur të vij, do t'i rregulloj.</para>
<chapter number="12" style="c"/>
<para style="p"><verse number="1" style="v"/>Edhe për sa u përket dhuntive frymërore, o vëllezër, nuk dua të jeni të paditur.</para>
<para style="p"><verse number="2" style="v"/>Ju e dini se, kur ishit paganë, tërhiqeshit pas idhujve të pagojë, nën shtytje të çastit.</para>
<para style="p"><verse number="3" style="v"/>Prandaj ju bëj të ditur se askush që flet në Frymën e Shenjtë nuk thotë: ''Mallkuar qoftë Jezusi!''; edhe asnjë nuk mund të thotë: ''Jezusi është Zot'', veç se në Frymën e Shenjtë.</para>
<para style="p"><verse number="4" style="v"/>Ka larmi dhuntish, por i njëjti Frymë.</para>
<para style="p"><verse number="5" style="v"/>Ka edhe larmi shërbimesh, por i njëjti Zot.</para>
<para style="p"><verse number="6" style="v"/>Dhe ka larmi veprimtarish por është i njëjti Perëndi i cili i bën të gjitha gjërat në të gjithë.</para>
<para style="p"><verse number="7" style="v"/>Dhe secilit i jepet shfaqja e Frymës për dobinë e përbashkët.</para>
<para style="p"><verse number="8" style="v"/>Dikujt, pra, i jepet, me anë të Frymës, fjalë diturie; një tjetri, sipas të po atij Frymë, fjalë njohurie;</para>
<para style="p"><verse number="9" style="v"/>një tjetri besim, nga po ai Frymë; një tjetri dhuntitë e shërimeve, nëpërmjet po atij Frymë; një tjetri pushtet për të kryer veprime të fuqishme; një tjetri profeci; një tjetri të dallojë frymërat;</para>
<para style="p"><verse number="10" style="v"/>një tjetri larmi gjuhësh; një tjetri interpretimi i gjuhëve.</para>
<para style="p"><verse number="11" style="v"/>Dhe të gjitha këto i bën i njëjti dhe i vetmi Frymë, duke i ndarë gjithsecilit dhunti veç e veç ashtu si do vetë.</para>
<para style="p"><verse number="12" style="v"/>Sepse ashtu si trupi është një, por ka shumë gjymtyrë, dhe të gjitha gjymtyrët e të njëjtit trup, megjithëse janë shumë, formojnë një trup të vetëm, kështu është edhe Krishti.</para>
<para style="p"><verse number="13" style="v"/>Sepse të gjithë ne jemi pagëzuar në një Frymë të vetëm në të njëjtin trup, qofshin hebrenjtë apo grekët, qofshin skllevërit a të liruarit, dhe të gjithë jemi ujitur në të njëjtin Frymë.</para>
<para style="p"><verse number="14" style="v"/>Sepse edhe trupi nuk është një gjymtyrë e vetme, por shumë.</para>
<para style="p"><verse number="15" style="v"/>Sikur të thoshte këmba: ''Mbasi nuk jam dorë, unë nuk jam pjesë e trupit'', mos për këtë nuk është pjesë e trupit?</para>
<para style="p"><verse number="16" style="v"/>Dhe sikur veshi të thoshte: ''Mbasi nuk jam sy, unë nuk jam pjesë e trupit'', mos për këtë nuk është pjesë e trupit?</para>
<para style="p"><verse number="17" style="v"/>Po të ishte gjithë trupi sy, ku do të ishte dëgjimi? Po të ishte gjithë dëgjim, ku do të ishte të nuhaturit?</para>
<para style="p"><verse number="18" style="v"/>Por Perëndia ka vënë çdo gjymtyrë të trupit si ka dashur.</para>
<para style="p"><verse number="19" style="v"/>Po të ishin të gjitha gjymtyrët një gjymtyrë e vetme, ku do të ishte trupi?</para>
<para style="p"><verse number="20" style="v"/>Kështu, pra, janë shumë gjymtyrë, por një trup i vetëm.</para>
<para style="p"><verse number="21" style="v"/>Dhe syri nuk mund t'i thotë dorës: ''Unë nuk kam nevojë për ty''; dhe po ashtu koka nuk mund t'u thotë këmbëve: ''Unë nuk kam nevojë për ju''.</para>
<para style="p"><verse number="22" style="v"/>Madje, gjymtyrët e trupit që duken se janë më të dobëta, janë shumë më të nevojshme se të tjerat;</para>
<para style="p"><verse number="23" style="v"/>dhe ato që ne i konsiderojmë më pak të nderuara, pikërisht ata rrethojmë me më shumë nderim; dhe të pahijshmet tona kanë më tepër hijeshi.</para>
<para style="p"><verse number="24" style="v"/>Por gjymtyrët tona të hijshme nuk kanë nevojë. Por Perëndia e ndërtoi trupin duke i dhënë më tepër nder asaj pjese që e kishte mangut,</para>
<para style="p"><verse number="25" style="v"/>që të mos kishte përçarje në trup, por të gjitha gjymtyrët të kenë të njëjtin kujdes për njëra-tjetrën.</para>
<para style="p"><verse number="26" style="v"/>Dhe nëse vuan një gjymtyrë, të gjitha gjymtyrët vuajnë; kurse po të nderohet një gjymtyrë, të gjitha gjymtyrët gëzohen bashkë me të.</para>
<para style="p"><verse number="27" style="v"/>Dhe ju jeni trupi i Krishti dhe gjymtyrët e tij, veç e veç.</para>
<para style="p"><verse number="28" style="v"/>Dhe Perëndia i vuri disa në kishë, së pari apostuj, së dyti profetë, së treti mësues; pastaj vepra të fuqishme; pastaj dhuntitë e shërimit, të ndihmës e të qeverisjes dhe të larmive të gjuhëve.</para>
<para style="p"><verse number="29" style="v"/>A janë vallë të gjithë apostuj? Janë të gjithë profetë? Janë të gjithë mësues?</para>
<para style="p"><verse number="30" style="v"/>A kanë të gjithë dhuntinë e veprave të fuqishme? A kanë të gjithë dhuntitë e shërimeve? A flasin të gjithë gjuhë të ndryshme? A interpretojnë të gjithë?</para>
<para style="p"><verse number="31" style="v"/>Por kërkoni me zemër të zjarrtë dhuntitë më të mira; dhe unë do t'ju tregoj një udhë shumë më të lartë.</para>
<chapter number="13" style="c"/>
<para style="p"><verse number="1" style="v"/>Po të flisja gjuhët e njerëzve dhe të engjëjve, dhe të mos kisha dashuri, do të bëhesha si një bronz që kumbon ose si cimbali që tingëllon.</para>
<para style="p"><verse number="2" style="v"/>Edhe sikur të kisha dhuntinë e profecisë, edhe të dija të gjitha misteret dhe mbarë shkencën dhe të kisha gjithë besimin sa të luaja nga vendi malet, por të mos kisha dashuri, nuk jam asgjë.</para>
<para style="p"><verse number="3" style="v"/>Edhe sikur të ndaja gjithë pasuritë e mia për të ushqyer të varfrit dhe ta jepja trupin tim që të digjej, e të mos kisha dashuri, nuk do të më vlente asgjë!</para>
<para style="p"><verse number="4" style="v"/>Dashuria është e durueshme; plot mirësi; dashuria nuk ka smirë, nuk vë në dukje, nuk krekoset,</para>
<para style="p"><verse number="5" style="v"/>nuk sillet në mënyrë të pahijshme, nuk kërkon të sajat, nuk pezmatohet, nuk dyshon për keq;</para>
<para style="p"><verse number="6" style="v"/>nuk gëzohet për padrejtësinë, por gëzohet me të vërtetën,</para>
<para style="p"><verse number="7" style="v"/>i duron të gjitha, i beson të gjitha, i shpreson të gjitha, i mban çdo gjë.</para>
<para style="p"><verse number="8" style="v"/>Dashuria nuk ligështohet kurrë; por profecitë shfuqizohen, gjuhët pushojnë dhe njohuria do të shfuqizohet,</para>
<para style="p"><verse number="9" style="v"/>sepse ne njohim pjesërisht dhe profetizojmë pjesërisht.</para>
<para style="p"><verse number="10" style="v"/>Por, kur të vijë përsosmëria, atëherë ajo që është e pjesshme do të shfuqizohet.</para>
<para style="p"><verse number="11" style="v"/>Kur isha fëmijë, flisja si fëmijë, mendoja si fëmijë, arsyetoja si fëmijë; kur u bëra burrë, i flaka gjërat fëminore.</para>
<para style="p"><verse number="12" style="v"/>Tani në fakt, ne shohim si në pasqyrë, në mënyrë të errët, por atëherë do të shohim faqe për faqe; tashti njoh pjesërisht, kurse atëherë do të njoh thellë ashtu sikurse njihem.</para>
<para style="p"><verse number="13" style="v"/>Tani, pra, këto tri gjëra mbeten: besimi, shpresa dhe dashuria; por më e madhja nga këto është dashuria.</para>
<chapter number="14" style="c"/>
<para style="p"><verse number="1" style="v"/>Kërkoni dashurinë dhe lypni me zemër të zjarrtë dhuntitë frymërore, por sidomos që të mund të profetizoni,</para>
<para style="p"><verse number="2" style="v"/>sepse ai që flet një gjuhë tjetër nuk u flet njerëzve, por Perëndisë; sepse askush nuk e kupton, por ai në frymë flet mistere.</para>
<para style="p"><verse number="3" style="v"/>Kurse ai që profetizon, u flet njerëzve për ndërtim, për nxitje e përdëllim.</para>
<para style="p"><verse number="4" style="v"/>Ai që flet një gjuhë tjetër ndërton veten e tij, por ai që profetizon, ndërton kishën.</para>
<para style="p"><verse number="5" style="v"/>Unë dua që të gjithë ju të flisnit gjuhë, por më tepër të profetizonit, sepse ai që profetizon është më i madh nga ai që flet gjuhë, veçse në interpretoftë, që të marrë ndërtim kisha.</para>
<para style="p"><verse number="6" style="v"/>Dhe tani, o vëllezër, po të vija e t'ju flisja në gjuhë, ç'dobi do të kishit, po të mos ju flisja me anë të zbulesës, a me njohuri, a me profeci, a me mësim?</para>
<para style="p"><verse number="7" style="v"/>Edhe gjërat që nuk kanë shpirt dhe nxjerrin zë, fyelli ose qestja, po të mos japin zë të dallueshëm, si do të njihet të rënit e fyellit ose e qestes?</para>
<para style="p"><verse number="8" style="v"/>Sepse, po të japë buria një tingull të panjohur, kush do të përgatitet për betejë?</para>
<para style="p"><verse number="9" style="v"/>Kështu edhe ju, në qoftë se me gjuhën tuaj nuk flisni fjalë të kuptueshme, si do të kuptohet çfarë u tha? Sepse do të flisnit në erë.</para>
<para style="p"><verse number="10" style="v"/>Ka nuk e di se sa lloje zërash në botë, dhe asnjë prej tyre nuk është pa kuptim.</para>
<para style="p"><verse number="11" style="v"/>Pra, në qoftë se unë nuk e marr vesh kuptimin e zërit, do të jem si një i huaj për atë që flet, dhe ai që flet do të jetë një i huaj për mua.</para>
<para style="p"><verse number="12" style="v"/>Kështu edhe ju, mbasi doni fort të keni dhunti frymërore, kërkoni që t'i keni të bollshme për ndërtimin e kishës.</para>
<para style="p"><verse number="13" style="v"/>Prandaj ai që flet një gjuhë tjetër, le të lutet që të mund ta interpretojë,</para>
<para style="p"><verse number="14" style="v"/>sepse, në qoftë se unë lutem në një gjuhë tjetër, fryma im lutet, por mendja ime është e pafrytshme.</para>
<para style="p"><verse number="15" style="v"/>Po atëherë? Do të lutem me frymën, por do ta bëj edhe me mendjen; do të këndoj me frymën, por do të këndoj edhe me mendjen.</para>
<para style="p"><verse number="16" style="v"/>Me fjalë të tjera, në qoftë se ti e lavdëron Perëndinë me frymën, ai që zë vendin e profanët, si do të thotë "amen" për falënderimin tënd, kur nuk merr vesh ç'po thua?</para>
<para style="p"><verse number="17" style="v"/>Sepse ti edhe mund të falënderosh mirë, por tjetri nuk ndërtohet.</para>
<para style="p"><verse number="18" style="v"/>Unë e falënderoj Perëndinë time, sepse flas më shumë në gjuhë se ju të gjithë.</para>
<para style="p"><verse number="19" style="v"/>Por në asamble parapëlqej të them pesë fjalë me mençurinë time për mësimin e të tjerëve se dhjetë mijë fjalë në gjuhë tjetër.</para>
<para style="p"><verse number="20" style="v"/>Vëllezër, mos u bëni kalamaj nga mendja, por bëhuni foshnjë për të ligën, dhe burra të pjekur nga mendja.</para>
<para style="p"><verse number="21" style="v"/>Në ligj është shkruar: ''Unë do t'i flas këtij populli në gjuhë të huaja dhe me buzë të tjera, por as kështu nuk do të më dëgjojnë'', thotë Zoti.</para>
<para style="p"><verse number="22" style="v"/>Prandaj gjuhët janë një shenjë jo për ata që besojnë, por për jobesimtarë, kurse profecia nuk është për jobesimtarë, po për besimtarë.</para>
<para style="p"><verse number="23" style="v"/>Pra, në qoftë se, kur gjithë kisha është mbledhur në një vend, të gjithë flasin gjuhëra dhe hyjnë profanë ose jobesimtarë, a nuk do të thonë se ju kanë dalë mendtë?</para>
<para style="p"><verse number="24" style="v"/>Por, në qoftë se profetizojnë të gjithë dhe hyn një jobesimtar ose një profan, ai bindet nga të gjithë dhe gjykohet nga të gjithë.</para>
<para style="p"><verse number="25" style="v"/>Dhe kështu të fshehtat e zemrës së tij zbulohen; edhe kështu, duke rënë me faqe përmbys, do të adhurojë Perëndinë, duke deklaruar se Perëndia është me të vërtetë midis jush.</para>
<para style="p"><verse number="26" style="v"/>Ç'duhet bërë, pra, o vëllezër? Kur të mblidheni, secili nga ju ka një psalm, një mësim, fjalim në gjuhë tjetër, zbulesë, interpretim, çdo gjë le të bëhet për ndërtim.</para>
<para style="p"><verse number="27" style="v"/>Nëse ndonjë flet në gjuhë tjetër, le të bëhet kjo nga dy a më të shumtën tre vetë dhe njeri pas tjetrit, dhe një le të interpretojë.</para>
<para style="p"><verse number="28" style="v"/>Por nëse nuk ka interpretues, le të heshtë në kishë dhe le të flasë me veten e tij dhe me Perëndinë.</para>
<para style="p"><verse number="29" style="v"/>Le të flasin dy a tre profetë, dhe të tjerët të gjykojnë.</para>
<para style="p"><verse number="30" style="v"/>Por nëse ka një zbulesë ndonjë tjetër që rri ulur, le të heshtë i pari.</para>
<para style="p"><verse number="31" style="v"/>Sepse të gjithë, njeri pas tjetrit, mund të profetizojnë, që të mësojnë të gjithë dhe të inkurajohen të gjithë.</para>
<para style="p"><verse number="32" style="v"/>Frymërat e profetëve u nënshtrohen profetëve,</para>
<para style="p"><verse number="33" style="v"/>sepse Perëndia nuk është Perëndi trazimi, por paqtimi si në të gjitha kishat e shenjtorëve.</para>
<para style="p"><verse number="34" style="v"/>Gratë tuaja të heshtin në kishë, sepse nuk u lejohet të flasin, por duhet të nënshtrohen, sikurse thotë edhe ligji.</para>
<para style="p"><verse number="35" style="v"/>Dhe në qoftë se duan të mësojnë ndonjë gjë, le të pyesin burrat e tyre në shtëpi, sepse është e turpshme për gratë të flasin në kishë.</para>
<para style="p"><verse number="36" style="v"/>Prej jush doli fjala e Perëndisë? Apo vetëm te ju arriti?</para>
<para style="p"><verse number="37" style="v"/>Në qoftë se dikush mendon se është profet ose frymëror, le të njohë se ato që po ju shkruaj janë urdhërime të Zotit.</para>
<para style="p"><verse number="38" style="v"/>Dhe nëse dikush është i paditur, le të jetë i paditur.</para>
<para style="p"><verse number="39" style="v"/>Prandaj, o vëllezër të mi, kërkoni me zemër të zjarrtë të profetizoni dhe mos ndaloni të flasin në gjuhëra.</para>
<para style="p"><verse number="40" style="v"/>Por të gjitha të bëhen sikur ka hije dhe me rregullsi.</para>
<chapter number="15" style="c"/>
<para style="p"><verse number="1" style="v"/>Tani, o vëllezër, po ju deklaroj ungjillin që ju kam shpallur dhe që ju e keni marrë dhe mbi të cilin ju qëndroni,</para>
<para style="p"><verse number="2" style="v"/>dhe me anë të të cilit ju jeni shpëtuar, nëse do ta mbani fjalën që ju kanë predikuar, veç nëse besuat kot.</para>
<para style="p"><verse number="3" style="v"/>Sepse unë ju kam transmetuar para së gjithash ato që edhe unë vetë i kam marrë, se Krishti vdiq për mëkatet tona sipas Shkrimeve,</para>
<para style="p"><verse number="4" style="v"/>se u varros dhe u ringjall të tretën ditë, sipas Shkrimeve,</para>
<para style="p"><verse number="5" style="v"/>edhe se iu shfaq Kefës dhe pastaj të dymbëdhjetëve.</para>
<para style="p"><verse number="6" style="v"/>Pastaj iu shfaq një herë të vetme më shumë se pesëqind vëllezërve, prej të cilëve më të shumtët rrojnë edhe sot, kurse disa kanë rënë në gjumë.</para>
<para style="p"><verse number="7" style="v"/>Më pas iu shfaq Jakobit dhe pastaj të gjithë apostujve.</para>
<para style="p"><verse number="8" style="v"/>Më së fundi m'u shfaq edhe mua, si në dështimit.</para>
<para style="p"><verse number="9" style="v"/>Sepse unë jam më i vogli i apostujve dhe as nuk jam i denjë të quhem apostull, sepse e kam përndjekur kishën e Perëndisë.</para>
<para style="p"><verse number="10" style="v"/>Por me hirin e Perëndisë jam ai që jam; dhe hiri i tij ndaj meje nuk qe i kotë, madje jam munduar më shumë se gjithë të tjerët, jo unë, por hiri i Perëndisë që është me mua.</para>
<para style="p"><verse number="11" style="v"/>Pra, si unë, ashtu edhe ata kështu predikojmë dhe ju kështu besuat.</para>
<para style="p"><verse number="12" style="v"/>Por, në qoftë se predikohet se Krishti u ringjall prej së vdekurish, si atëherë disa nga ju thonë se nuk ka ringjallje të të vdekurve?</para>
<para style="p"><verse number="13" style="v"/>Në qoftë se nuk ka ringjallje të të vdekurve, as Krishti nuk u ringjall.</para>
<para style="p"><verse number="14" style="v"/>Por në qoftë se Krishti nuk është ringjallur, predikimi ynë është i kotë dhe i kotë është edhe besimi juaj.</para>
<para style="p"><verse number="15" style="v"/>Atëherë edhe ne do të ishim dëshmitarë të rremë të Perëndisë, sepse dëshmuam për Perëndinë, se ai ringjalli Krishtin, të cilin ai nuk e paska ringjallur, po të jetë se me të vërtetë të vdekurit nuk ringjallen.</para>
<para style="p"><verse number="16" style="v"/>Në qoftë se të vdekurit nuk ringjallen, as Krishti nuk është ringjallur;</para>
<para style="p"><verse number="17" style="v"/>por në qoftë se Krishti nuk është ringjallur, i kotë është besimi juaj; ju jeni ende në mëkatet tuaja,</para>
<para style="p"><verse number="18" style="v"/>edhe ata që fjetën në Krishtin janë të humbur.</para>
<para style="p"><verse number="19" style="v"/>Në qoftë se shpresojmë në Krishtin vetëm në këtë jetë, ne jemi më të mjerët e të gjithë njerëzve.</para>
<para style="p"><verse number="20" style="v"/>Por tashti Krishti u ringjall prej së vdekurish, dhe është fryti i parë i atyre që kanë fjetur.</para>
<para style="p"><verse number="21" style="v"/>Sepse, ashtu si erdhi vdekja me anë të një njeriu, kështu erdhi dhe ringjallja e të vdekurve me anë të një njeriu.</para>
<para style="p"><verse number="22" style="v"/>Sepse, ashtu sikur të gjithë vdesin në Adamin, kështu të gjithë do të ngjallën në Krishtin,</para>
<para style="p"><verse number="23" style="v"/>por secili sipas radhës së vet: Krishti, fryti i parë, pastaj ata që janë të Krishtit, në ardhjen e tij</para>
<para style="p"><verse number="24" style="v"/>Pastaj do të vijë fundi, kur ai t'ia dorëzojë mbretërinë Perëndisë Atë, pasi të ketë asgjësuar çfarëdo sundimi, çdo pushtet e fuqi.</para>
<para style="p"><verse number="25" style="v"/>Sepse duhet që ai të mbretërojë, derisa t'i vërë të gjithë armiqtë e tij nën këmbët e veta.</para>
<para style="p"><verse number="26" style="v"/>Armiku i fundit që do të shkatërrohet është vdekja.</para>
<para style="p"><verse number="27" style="v"/>Sepse Perëndia i vuri të gjitha nën këmbët e tij. Por, kur thotë se çdo gjë i është nënshtruar, është e qartë se përjashtohet ai që ia ka nënshtruar çdo gjë.</para>
<para style="p"><verse number="28" style="v"/>Dhe kur t'i ketë nënshtruar të gjitha, atëherë Biri vetë do t'i nënshtrohet Atij që i nënshtroi të gjitha, që Perëndia të jetë gjithçka në të gjithë.</para>
<para style="p"><verse number="29" style="v"/>Përndryshe çfarë do të bëjnë ata që pagëzohen për të vdekurit? Në qoftë se me të vërtetë të vdekurit nuk ringjallen, përse ata edhe pagëzohen për të vdekurit?</para>
<para style="p"><verse number="30" style="v"/>Përse jemi edhe ne në rrezik në çdo orë?</para>
<para style="p"><verse number="31" style="v"/>Përditë unë po vdes për shkak të mburrjes për ju, që kam në Krishtin Jezu, Zotin tonë.</para>
<para style="p"><verse number="32" style="v"/>Nëse u ndesha në Efes si njeri kundër bishave, ç'dobi kam? Në qoftë se të vdekurit nuk ringjallen, le të hamë e të pimë, sepse nesër do të vdesim.</para>
<para style="p"><verse number="33" style="v"/>Mos u gënjeni; shoqëritë e këqija prishin zakonet e mira.</para>
<para style="p"><verse number="34" style="v"/>Zgjohuni për drejtësinë dhe mos mëkatoni, sepse disa nga ju nuk e njohin Perëndinë; për turpin tuaj po ua them.</para>
<para style="p"><verse number="35" style="v"/>Por do të thotë ndonjë: ''Si ringjallen të vdekurit, edhe me ç'trup do të vijnë?''.</para>
<para style="p"><verse number="36" style="v"/>O i pamend! Atë që ti mbjell, nuk ngjallet, nëse nuk vdes përpara.</para>
<para style="p"><verse number="37" style="v"/>Dhe atë që mbjell, ti nuk mbjell trupin që do të bëhet, por një kokërr të zhveshur, ndoshta nga grurë ose ndonjë farë tjetër.</para>
<para style="p"><verse number="38" style="v"/>Po Perëndia i jep trup si të dojë, secilës farë trupin e vet.</para>
<para style="p"><verse number="39" style="v"/>Jo çdo mish është i njëjti mish; por tjetër është mishi i njerëzve, tjetër mishi i bagëtive, tjetër i peshqve dhe tjetër i shpendëve.</para>
<para style="p"><verse number="40" style="v"/>Dhe ka trupa qiellorë dhe trupa tokësorë; por tjetër është lavdia e trupave qiellorë e tjetër e atyre të tokës.</para>
<para style="p"><verse number="41" style="v"/>Tjetër është lavdia e diellit dhe tjetër lavdia e hënës dhe tjetër lavdia e yjeve; sepse ndryshon në lavdi ylli nga ylli.</para>
<para style="p"><verse number="42" style="v"/>Kështu do të jetë edhe ringjallja e të vdekurve; trupi mbillet në prishje dhe ringjallet në paprishje.</para>
<para style="p"><verse number="43" style="v"/>Mbillet në çnderim dhe ringjallet në lavdi; mbillet i dobët dhe ringjallet në fuqi.</para>
<para style="p"><verse number="44" style="v"/>Mbillet trup natyror dhe ringjallet trup frymëror. Ka trup natyror, ka edhe trup frymëror.</para>
<para style="p"><verse number="45" style="v"/>Kështu edhe është shkruar: ''Njeriu i parë, Adami, u bë shpirt i gjallë; por Adami i fundit është Frymë që jep jetë.</para>
<para style="p"><verse number="46" style="v"/>Por frymërori nuk është më parë, por përpara është natyrori, pastaj frymërori.</para>
<para style="p"><verse number="47" style="v"/>Njeriu i parë i bërë prej dheu, është tokësor; njeriu i dytë është Zoti nga qielli.</para>
<para style="p"><verse number="48" style="v"/>Siç është tokësori ashtu janë dhe tokësorët; dhe siç është qiellori, të tillë do të jenë edhe qiellorët.</para>
<para style="p"><verse number="49" style="v"/>Dhe sikurse mbartëm shëmbëllimin e tokësorit, do të mbartim edhe shëmbëllimin e qiellorit.</para>
<para style="p"><verse number="50" style="v"/>Edhe këtë po ju them, o vëllezër, se mishi dhe gjaku nuk mund të trashëgojnë mbretërinë e Perëndisë, as prishja nuk mund të trashëgojë paprishjen.</para>
<para style="p"><verse number="51" style="v"/>Ja, unë po ju them një të fshehtë: të gjithë nuk do të vdesim, por të gjithë do të shndërrohemi në një moment,</para>
<para style="p"><verse number="52" style="v"/>sa hap e mbyll sytë, në tingullin e burisë së fundit; sepse do të bjerë buria, të vdekurit do të ringjallen të paprishshëm dhe ne do të shndërrohemi,</para>
<para style="p"><verse number="53" style="v"/>sepse ky trup që prishet duhet të veshë mosprishjen dhe ky i vdekshëm të veshë pavdekësinë.</para>
<para style="p"><verse number="54" style="v"/>Edhe ky trup që prishet, kur të veshë mosprishjen, edhe ky i vdekshëm kur të veshë pavdekësinë, atëherë do të realizohet fjala që është shkruar: ''Vdekja u përpi në fitore''.</para>
<para style="p"><verse number="55" style="v"/>O vdekje, ku është gjëmba jote? O ferr, ku është fitorja jote?</para>
<para style="p"><verse number="56" style="v"/>Edhe gjëmba e vdekjes është mëkati; dhe fuqia e mëkatit është ligji.</para>
<para style="p"><verse number="57" style="v"/>Por ta falënderojmë Perëndinë që na jep fitoren me anë të Zotit tonë Jezu Krisht.</para>
<para style="p"><verse number="58" style="v"/>Prandaj, o vëllezërit e mi të dashur, qëndroni të fortë e të patundur, duke tepruar përherë në veprën e Zotit, duke e ditur se mundi juaj nuk është i kotë në Zotin.</para>
<chapter number="16" style="c"/>
<para style="p"><verse number="1" style="v"/>Sa për të mbledhurit e ndihmave për shenjtorët, bëni edhe ju ashtu si i urdhërova kishat e Galatisë.</para>
<para style="p"><verse number="2" style="v"/>Të parën ditë të çdo jave, secili nga ju le të vërë mënjanë aq sa mundet sipas të ardhurave të tij, që, kur të vij, të mos bëhen atëherë mbledhje ndihmash.</para>
<para style="p"><verse number="3" style="v"/>Edhe, kur të vij, ata që ju do të miratoni, unë do t'i dërgoj me letra, që të çojnë në Jeruzalem dhuratën tuaj bujare.</para>
<para style="p"><verse number="4" style="v"/>Dhe po të jetë e udhës që të shkoj vetë, ata do të shkon me mua.</para>
<para style="p"><verse number="5" style="v"/>Edhe unë do të vij te ju, pasi të kem kaluar nëpër Maqedoni.</para>
<para style="p"><verse number="6" style="v"/>Dhe ndoshta do të rri te ju, ose edhe të dimëroj, që ju të më përcillni kudo që të shkoj.</para>
<para style="p"><verse number="7" style="v"/>Sepse kësaj here nuk dua t'ju shoh vetëm kalimthi, por shpresoj të rri pak kohë pranë jush, në dashtë Zoti.</para>
<para style="p"><verse number="8" style="v"/>Dhe unë do të rri në Efes deri për Rrëshajët,</para>
<para style="p"><verse number="9" style="v"/>sepse m'u hap një derë e madhe dhe e efektshme, dhe kundërshtarë ka shumë.</para>
<para style="p"><verse number="10" style="v"/>Tani, nëse vjen Timoteu, kujdesuni që të rrijë me ju pa druajtje, sepse ai punon për veprën e Zotit ashtu si unë.</para>
<para style="p"><verse number="11" style="v"/>Pra, asnjë të mos e përçmojë, por përcilleni në paqe që të vijë tek unë, sepse e pres bashkë me vëllezërit.</para>
<para style="p"><verse number="12" style="v"/>Sa për vëllanë Apol, iu luta shumë që të vijë tek ju bashkë me vëllezërit, por ai s'deshi kurrsesi të vinte tani; por do të vijë kur ta ketë volinë.</para>
<para style="p"><verse number="13" style="v"/>Rrini zgjuar, qëndroni të palëkundshëm në besim, silluni si burrat, jini të fortë.</para>
<para style="p"><verse number="14" style="v"/>Dhe çdo gjë që bëni, ta bëni me dashuri!</para>
<para style="p"><verse number="15" style="v"/>Tani, o vëllezër (ju e njihni familjen e Stefanas që është fryti i parë i Akaisë dhe që i janë kushtuar shërbesës së shenjtorëve),</para>
<para style="p"><verse number="16" style="v"/>ju bëj thirrje që t'u nënshtroheni edhe ju atyre dhe kujtdo që punon dhe mundohet në punën tonë të përbashkët.</para>
<para style="p"><verse number="17" style="v"/>Edhe gëzohem për ardhjen e Stefanas, të Fortunatit dhe të Akaikut, sepse ata e plotësuan mungesën tuaj,</para>
<para style="p"><verse number="18" style="v"/>sepse e freskuan frymën tim dhe tuajin; prandaj nderoni njerëz të tillë.</para>
<para style="p"><verse number="19" style="v"/>Kishat e Azisë ju përshëndesin; Akuila dhe Prishila, bashkë me kishën që është në shtëpi të tyre, ju përshëndesin shumë në Zotin.</para>
<para style="p"><verse number="20" style="v"/>Të gjithë vëllezërit ju përshëndesin; përshëndetni njëri-tjetrin me një puthje të shenjtë.</para>
<para style="p"><verse number="21" style="v"/>Të fala me shëndet me dorën time, të Palit.</para>
<para style="p"><verse number="22" style="v"/>Nëse ndokush nuk e do Zotin Jezu Krisht, qoftë mallkuar! Maran-atha.</para>
<para style="p"><verse number="23" style="v"/>Hiri i Zotit Jezu Krisht qoftë me ju.</para>
<para style="p"><verse number="24" style="v"/>Dashuria ime qoftë me ju të gjithë në Krishtin Jezu. Amen.</para>
</usx>