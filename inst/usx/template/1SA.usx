<?xml version="1.0" encoding="UTF-8"?>
<usx>
  <book code="1SA" style="id">1 i Samuelit (ALBB)</book>
  <para style="h">1 i Samuelit</para>
  <para style="toc1">1 i Samuelit</para>
  <para style="toc2">1 i Samuelit</para>
  <para style="toc3">1Sam</para>
  <para style="mt1">1 i Samuelit</para>
  <chapter number="1" style="c"/>
  <para style="p"><verse number="1" style="v"/>Ishte një njeri nga Ramathaim-Tsofini, nga zona malore e Efraimit, që quhej Elkanah; ishte bir i Jerohamit, bir i Elihut, bir i Tohut dhe bir i Efraimitit Tsuf.</para>
  <para style="p"><verse number="2" style="v"/>Ai kishte dy gra: e para quhej Ana dhe tjetra Penina. Penina kishte fëmijë, kurse Ana nuk kishte.</para>
  <para style="p"><verse number="3" style="v"/>Çdo vit ky njeri nisej nga qyteti i tij për të adhuruar dhe për t'i ofruar flijime Zotit të ushtrive në Shiloh, ku gjendeshin dy bijtë e Efraimit, Hofni dhe Finehasi, priftërinj të Zotit.</para>
  <para style="p"><verse number="4" style="v"/>Kur i vinte dita Elkanahut të ofronte flijimin, ai kishte zakon t'u jepte pjesën që u takonte gruas së tij Penina dhe pjesët gjithë bijve dhe bijave të tij;</para>
  <para style="p"><verse number="5" style="v"/>por Anës i jepte një pjesë të dyfishtë, sepse e donte Anën, megjithëse Zoti ia kishte mbyllur barkun.</para>
  <para style="p"><verse number="6" style="v"/>Por shemra e saj e ngacmonte vazhdimisht për ta zemëruar, sepse Zoti ia kishte mbyllur barkun.</para>
  <para style="p"><verse number="7" style="v"/>Kështu ndodhte çdo vit; sa herë që Ana ngjitej në shtëpinë e Zotit, Penina e ngacmonte; prandaj ajo qante dhe nuk hante më.</para>
  <para style="p"><verse number="8" style="v"/>Atëherë burri i saj Elkanahu i tha: "Ana, pse qan? Pse nuk ha? Pse është trishtuar zemra jote? A nuk jam unë për ty më i mirë se dhjetë fëmijë?".</para>
  <para style="p"><verse number="9" style="v"/>Pasi hëngrën dhe pinë në Shiloh, Ana u ngrit. Prifti Eli ishte ulur mbi ndenjësen që ndodhet në hyrje të tabernakullit të Zotit.</para>
  <para style="p"><verse number="10" style="v"/>Në trishtimin e shpirtit të saj i lutej Zotit duke qarë me dënesë.</para>
  <para style="p"><verse number="11" style="v"/>Pastaj lidhi një kusht, duke thënë: "O Zot i ushtrive, në se vërtetë interesohesh për fatkeqësinë që i ka rënë shërbëtores sate, në se ti më mban mend mua dhe nuk e harron shërbëtoren tënde, por dëshiron t'i japësh shërbëtores sate një fëmijë mashkull, unë do t'ia jap Zotit për të gjitha ditët e jetës së tij dhe brisku nuk ka për të kaluar mbi kokën e tij".</para>
  <para style="p"><verse number="12" style="v"/>Ndërsa ajo e zgjaste lutjen e saj përpara Zotit, Eli shikonte me kujdes gojën e saj.</para>
  <para style="p"><verse number="13" style="v"/>Ana fliste në zemër të saj; vetëm buzët i lëviznin, por zëri saj nuk dëgjohej; pikërisht për këtë Eli mendonte që ishte e dehur.</para>
  <para style="p"><verse number="14" style="v"/>Kështu Eli i tha: "Deri kur do të jesh e dehur? Të daltë pija!".</para>
  <para style="p"><verse number="15" style="v"/>Por Ana u përgjigj dhe tha: "Jo, imzot, unë jam një grua e vrarë në frymë dhe nuk kam pirë as verë, as pije të tjera dehëse, por isha duke hapur zemrën time para Zotit.</para>
  <para style="p"><verse number="16" style="v"/>Mos mendo se shërbëtorja jote është një grua e çoroditur, sepse ka qenë dhembja dhe hidhërimi i pamasë që më shtynë të flas deri tani".</para>
  <para style="p"><verse number="17" style="v"/>Atëherë Eli iu përgjigj: "Shko në paqe dhe Perëndia i Izraelit të dhëntë atë që i kërkove".</para>
  <para style="p"><verse number="18" style="v"/>Ajo u përgjigj: "Shërbëtorja jote pastë gjetur hirin në sytë e tu". Kështu gruaja iku në rrugën e saj, nisi të ushqehet dhe pamja e saj nuk ishte më e trishtuar.</para>
  <para style="p"><verse number="19" style="v"/>Ata u ngritën herët në mëngjes dhe ranë përmbys përpara Zotit; pastaj u nisën dhe u kthyen në shtëpinë e tyre në Ramah. Elkanahu njohu Anën, bashkëshorten e tij, dhe Zoti u kujtua për të.</para>
  <para style="p"><verse number="20" style="v"/>Në kohën e caktuar, Ana mbeti me barrë dhe lindi një djalë të cilit ia vunë emrin Samuel, duke thënë: "Sepse ia kërkova Zotit".</para>
  <para style="p"><verse number="21" style="v"/>Atëherë burri i saj Elkanahu u ngjit me gjithë familjen e tij për t'i ofruar Zotit flijimin vjetor dhe për të plotësuar kushtin e lidhur.</para>
  <para style="p"><verse number="22" style="v"/>Por Ana nuk u ngjit, sepse i tha burrit të saj: "Unë nuk do të ngjitem derisa fëmija të jetë zvjerdhur; atëherë do ta çoj me qëllim që ta paraqes para Zotit dhe të mbetet pranë tij përgjithnjë".</para>
  <para style="p"><verse number="23" style="v"/>Burri i saj, Elkanahu, iu përgjigj: "Bëj si të të duket më mirë; qëndro derisa të të jetë zvjerdhur, mjaft që Zoti ta mbajë fjalën!". Kështu gruaja mbeti në shtëpi dhe i dha gji birit të saj derisa ky u zvordh.</para>
  <para style="p"><verse number="24" style="v"/>Mbasi e zvordhi e mori me vete, bashkë me tri dema të vegjël, një efë mielli dhe një calik verë; dhe i çoi në shtëpinë e Zotit në Shiloh. Djali ishte akoma shumë i vogël.</para>
  <para style="p"><verse number="25" style="v"/>Pastaj ata flijuan një dem dhe ia çuan djalin Elit.</para>
  <para style="p"><verse number="26" style="v"/>Ana i tha: "Imzot! Ashtu siç është e vërtetë që jeton shpirti yt, o imzot, unë jam ajo grua që rrinte këtu, afër teje, dhe i lutej Zotit.</para>
  <para style="p"><verse number="27" style="v"/>Jam lutur për të pasur këtë djalë, dhe Zoti më dha atë që i kisha kërkuar.</para>
  <para style="p"><verse number="28" style="v"/>Prandaj edhe unë ia fal Zotit; derisa të rrojë, ai do t'i kushtohet Zotit". Dhe aty ranë përmbys para Zotit.</para>
  <chapter number="2" style="c"/>
  <para style="p"><verse number="1" style="v"/>Atëherë Ana u lut dhe tha: "Zemra ime ngazëllohet në Zotin, forca ime ngrihet tek i Zoti; goja ime hapet kundër armiqve të mi, sepse gëzohem nga shpëtimi yt.</para>
  <para style="p"><verse number="2" style="v"/>Nuk ka asnjë të shenjtë si Zoti, sepse nuk ka asnjë tjetër veç teje, nuk ka asnjë shkëmb si Perëndia ynë.</para>
  <para style="p"><verse number="3" style="v"/>Mos vazhdoni të flisni me aq mburrje; të mos dalin fjalë arrogante nga goja juaj, sepse Zoti është Perëndia i njohjes dhe ai i peshon veprimet.</para>
  <para style="p"><verse number="4" style="v"/>Dhe harqet e të fuqishmëve thyhen, ndërsa të dobëtit janë pajisur me forcë.</para>
  <para style="p"><verse number="5" style="v"/>Ata që ishin të ngopur shkojnë si punëtorë ditorë për një copë bukë, ndërsa ata që ishin të uritur nuk vuajnë më nga uria. Madje edhe ajo që ishte shterpë, ka pjellë shtatë herë, ndërsa ajo që ka shumë fëmijë është dobësuar.</para>
  <para style="p"><verse number="6" style="v"/>Zoti të bën të vdesësh dhe të bën të jetosh; të zbret në Sheol dhe të ngjit që andej.</para>
  <para style="p"><verse number="7" style="v"/>Zoti të varfëron dhe të pasuron, ai të poshtëron dhe ai të lartëson.</para>
  <para style="p"><verse number="8" style="v"/>Ai e ngre të mjerin nga pluhuri dhe e heq të varfrin nga plehrat, në mënyrë që të ulet me princat dhe të trashëgojnë një fron lavdie; sepse shtyllat e dheut i përkasin Zotit, dhe mbi to ai ka mbështetur botën.</para>
  <para style="p"><verse number="9" style="v"/>Ai ruan rrugën që bëjnë shenjtorët e tij, por të pafetë do të vdesin në errësirë, sepse njeriu nuk do të mbizotërojë me anë të forcës.</para>
  <para style="p"><verse number="10" style="v"/>Kundërshtarët e Zotit do të copëtohen; ai do të gjëmojë kundër tyre nga qielli. Zoti do të gjykojë popujt deri në skajet e tokës, do t'i japë forcë mbretit të tij dhe do ta lartojë forcën e të vajosurit të tij".</para>
  <para style="p"><verse number="11" style="v"/>Pastaj Elkanahu u kthye në shtëpinë e tij në Ramah, dhe fëmija qëndroi që t'i shërbejë Zotit në prani të priftit Eli.</para>
  <para style="p"><verse number="12" style="v"/>Bijtë e Elit ishin njerëz të këqij; nuk e njihnin Zotin.</para>
  <para style="p"><verse number="13" style="v"/>Dhe ja si silleshin këta priftërinj me popullin; kur dikush ofronte një flijim, shërbëtori i priftit vinte, kur mishi ziente, me një pirun me tri maja në dorë,</para>
  <para style="p"><verse number="14" style="v"/>dhe e fuste në tenxhere, në kazan apo në kusi, dhe tërë atë që piruni i madh tërhiqte sipër prifti e mbante për vete. Kështu vepronin me tërë izraelitët që shkonin në Shiloh.</para>
  <para style="p"><verse number="15" style="v"/>Edhe para se të digjnin dhjamin, shërbëtori i priftit vinte dhe i thoshte atij që bënte flijimin: "Më jep mish për ta pjekur për priftin, sepse ai nuk do të pranojë prej teje mish të pjekur, por mish të gjallë".</para>
  <para style="p"><verse number="16" style="v"/>Dhe në qoftë se njeriu i thoshte: "Më parë të tymoset dhjami, pastaj të marrësh sa të duash", ai përgjigjej: "Jo, duhet të ma japësh tani; përndryshe do ta marr me forcë".</para>
  <para style="p"><verse number="17" style="v"/>Prandaj mëkati i dy të rinjve ishte shumë i madh përpara Zotit, sepse ata përçmonin ofertat që i bëheshin Zotit.</para>
  <para style="p"><verse number="18" style="v"/>Por Samueli kryente shërbimin para Zotit, megjithëse akoma fëmijë, dhe ishte mbështjellë me një efod prej liri.</para>
  <para style="p"><verse number="19" style="v"/>E ëma i përgatiste një veshje të vogël dhe ia çonte çdo vit kur ngjitej me burrin e saj për të ofruar flijimin vjetor.</para>
  <para style="p"><verse number="20" style="v"/>Atëherë Eli bekonte Elkanahun dhe bashkëshorten e tij, duke thënë: "Zoti të dhëntë fëmijë të tjerë nga kjo grua, me kërkesën që ajo i ka bërë Zotit!". Pastaj ata ktheheshin në shtëpinë e tyre.</para>
  <para style="p"><verse number="21" style="v"/>Kështu Zoti vizitoi Anën, dhe kjo mbeti me barrë dhe lindi tre djem dhe dy vajza. Ndërkaq djali Samuel po rritej pranë Zotit.</para>
  <para style="p"><verse number="22" style="v"/>Por Eli ishte shumë plak dhe dëgjoi të gjitha ato që bijtë e tij i bënin gjithë Izraelit dhe si ata binin në shtrat me gratë që kryenin shërbimin në hyrje të çadrës së mbledhjes;</para>
  <para style="p"><verse number="23" style="v"/>dhe u tha atyre: "Pse bëni gjëra të tilla? Sepse dëgjoj nga tërë populli për veprimet tuaja të këqija.</para>
  <para style="p"><verse number="24" style="v"/>Mos, bijtë e mi, sepse zërat që dëgjoj për ju nuk janë aspak të mira; ju e shtyni popullin e Zotit të mëkatojë.</para>
  <para style="p"><verse number="25" style="v"/>Në rast se një njeri mëkaton kundër një njeriu tjetër, Perëndia e gjykon, por në rast se një njeri mëkaton kundër Zotit, kush do të ndërhyjë për të?". Por ata nuk e dëgjuan zërin e atit të tyre, sepse Zoti dëshironte të vdisnin.</para>
  <para style="p"><verse number="26" style="v"/>Ndërkaq fëmija Samuel po rritej në shtat dhe në mirëdashjen e Zotit dhe të njerëzve.</para>
  <para style="p"><verse number="27" style="v"/>Një njeri i Perëndisë erdhi tek Eli dhe i tha: "Kështu flet Zoti: A nuk u shfaqa në shtëpinë e atit tënd, kur në Egjipt ata ishin skllevër të shtëpisë së Faraonit?</para>
  <para style="p"><verse number="28" style="v"/>Nuk e kam zgjedhur unë midis gjithë fiseve të Izraelit, që të jetë prifti im, të ngjitet te altari im, të djegë temjanin dhe të veshë efodin para meje? Dhe a nuk kam qenë unë ai që i dha shtëpisë së atit tënd tërë flijimet e djegura të bijve të Izraelit të bëra me zjarr?</para>
  <para style="p"><verse number="29" style="v"/>Pse pra i përçmoni flijimet dhe blatimet e mia që kam urdhëruar të bëhen në banesën time, dhe pse nderoni më tepër fëmijët tuaj se mua, duke u trashur me pjesën më të mirë të blatimeve të Izraelit, të popullit tim?</para>
  <para style="p"><verse number="30" style="v"/>Prandaj kështu thotë Zoti, Perëndia i Izraelit: Unë kisha shpallur që shtëpia jote dhe shtëpia e atit tënd do të kishin ecur gjithnjë para meje, por tani Zoti thotë: Qoftë larg meje kjo gjë; sepse unë nderoj ata që më nderojnë, por ata që më përçmojnë do të përçmohen gjithashtu nga ana ime.</para>
  <para style="p"><verse number="31" style="v"/>Ja, po vijnë ditët kur unë do të shkatërroj forcën tënde dhe forcën e shtëpisë së atit tënd në mënyrë që të mos ketë më asnjë plak në shtëpinë tënde.</para>
  <para style="p"><verse number="32" style="v"/>Dhe ke për të parë mjerimin e banesës sime, ndonëse dhe Perëndia i ka bërë aq të mira Izraelit, nuk do të ketë kurrë më asnjë plak në shtëpinë tënde.</para>
  <para style="p"><verse number="33" style="v"/>Por ai nga të tutë që nuk kam për të hequr nga altari im do të konsumojë sytë e tu dhe do ta mbushë me trishtim zemrën tënde; dhe tërë pasardhësit e shtëpisë sate do të vdesin në lulen e rinisë.</para>
  <para style="p"><verse number="34" style="v"/>Do të të shërbejë si shenjë ajo që ka për t'u ndodhur dy bijve të tu, Hofnit dhe Finehasit; që të dy do të vdesin në të njëjtën ditë.</para>
  <para style="p"><verse number="35" style="v"/>Por unë do të zgjedh për vete një prift besnik, që ka për të vepruar sipas asaj që ndiej në zemrën dhe në shpirtin tim; unë do t'i ndërtoj një shtëpi të qëndrueshme, dhe ai ka për të ecur gjithmonë para të vajosurit tim.</para>
  <para style="p"><verse number="36" style="v"/>Dhe kushdo që ka për të mbetur në shtëpinë tënde do të vijë të përulet para tij për një monedhë argjendi dhe një copë buke, dhe do të thotë: "Më prano, të lutem, në një nga detyrat priftërore, që të mund të ha një copë bukë"".</para>
  <chapter number="3" style="c"/>
  <para style="p"><verse number="1" style="v"/>Samueli i ri i shërbente Zotit në prani të Eliut. Fjala e Zotit ishte e rrallë në ato ditë, dhe nuk kishte ndonjë zbulesë të gjerë.</para>
  <para style="p"><verse number="2" style="v"/>Në atë kohë Eli rrinte shtrirë në vendin e tij të zakonshëm (tani shikimi i tij kishte filluar të errësohej dhe ai nuk mund të shikonte).</para>
  <para style="p"><verse number="3" style="v"/>Llamba e Perëndisë nuk ishte shuar akoma dhe Samueli ishte shtrirë në tabernakullin e Zotit, ku gjendej edhe arka e Perëndisë.</para>
  <para style="p"><verse number="4" style="v"/>Atëherë Zoti thirri Samuelin që u përgjigj: "Ja ku jam!".</para>
  <para style="p"><verse number="5" style="v"/>Pastaj vrapoi tek Eli dhe i tha: "Ja ku jam, se ti më thirre". Ai u përgjigj: "Unë nuk të kam thirrur, shko të flesh". Kështu ai vajti të flejë.</para>
  <para style="p"><verse number="6" style="v"/>Zoti e thirri përsëri Samuelin. Dhe Samueli u ngrit, shkoi tek Eli dhe i tha: "Ja ku jam, se ti më thirre". Por ai u përgjigj: "Biri im, unë nuk të kam thirrur; shko të flesh".</para>
  <para style="p"><verse number="7" style="v"/>(Por Samueli nuk e njihte akoma Zotin, dhe fjala e tij nuk i ishte shfaqur akoma).</para>
  <para style="p"><verse number="8" style="v"/>Zoti e thirri përsëri për të tretën herë Samuelin. Kështu ai u ngrit, shkoi tek Eli dhe i tha: "Ja ku jam, se ti më thirre". Atëherë Eli kuptoi që Zoti e thërriste të riun.</para>
  <para style="p"><verse number="9" style="v"/>Prandaj Eli i tha Samuelit: "Shko e bjer dhe, në qoftë se të thërret prapë, do të thuash: "Fol, o Zot, sepse shërbëtori yt të dëgjon"". Kështu Samueli vajti të shtrihet në vendin e tij.</para>
  <para style="p"><verse number="10" style="v"/>Pastaj Zoti erdhi, u vendos aty afër dhe thirri si herët e tjera: "Samuel, Samuel!". Samueli u përgjigj: "Fol, sepse shërbëtori yt të dëgjon".</para>
  <para style="p"><verse number="11" style="v"/>Atëherë Zoti i tha Samuelit: "Ja, jam duke bërë në Izrael një gjë që do të shungullojë veshët e kujtdo që ka për ta dëgjuar.</para>
  <para style="p"><verse number="12" style="v"/>Atë ditë unë do të kryej kundër Eliut të gjitha ato që thashë lidhur me shtëpinë e tij, nga fillimi deri në fund.</para>
  <para style="p"><verse number="13" style="v"/>Po i deklaroj që jam bërë gati të ndëshkoj shtëpinë e tij përgjithnjë, për shkak të paudhësisë që e karakterizon, sepse bijtë e tij janë bërë të neveritshëm dhe ai nuk i ka frenuar.</para>
  <para style="p"><verse number="14" style="v"/>Prandaj unë i betohem shtëpisë së Elit që paudhësia e shtëpisë së Elit nuk do të shlyhet kurrë me flijime dhe me blatime".</para>
  <para style="p"><verse number="15" style="v"/>Samueli mbeti i shtrirë deri në mëngjes, pastaj hapi dyert e shtëpisë së Zotit. Ai kishte frikë t'i tregonte Elit vegimin e tij.</para>
  <para style="p"><verse number="16" style="v"/>Por Eli thirri Samuelin, duke thënë: "Samuel, biri im!". Ai u përgjigj: "Ja ku jam".</para>
  <para style="p"><verse number="17" style="v"/>Ai tha: "Çfarë të tha? Të lutem, mos më fshih asgjë. Perëndia veproftë ashtu me ty, madje edhe më keq, në rast se ti më fsheh diçka nga të gjitha ato që të tha".</para>
  <para style="p"><verse number="18" style="v"/>Samueli ia tregoi atëherë të gjitha, pa i fshehur asgjë. Dhe Eli tha: "Ai është Zoti; le të bëjë atë që i pëlqen atij".</para>
  <para style="p"><verse number="19" style="v"/>Ndërkaq Samueli rritej; dhe Zoti ishte me të dhe nuk la të shkonin kot asnjë nga fjalët e tij.</para>
  <para style="p"><verse number="20" style="v"/>Tërë Izraeli, nga Dani deri tek Beer-Sheba, mësoi që Samueli ishte bërë profet i Zotit.</para>
  <para style="p"><verse number="21" style="v"/>Zoti vazhdonte t'i shfaqej në Shiloh, sepse në Shiloh Zoti i shfaqej Samuelit me anë të fjalës së vet.</para>
  <chapter number="4" style="c"/>
  <para style="p"><verse number="1" style="v"/>Fjala e Samuelit i drejtohej tërë Izraelit. Izraeli doli të luftojë kundër filistenjve dhe ngriti kampin e tij pranë Eben-Ezerit, ndërsa filistenjtë u vendosën pranë Afekut.</para>
  <para style="p"><verse number="2" style="v"/>Pastaj filistenjtë u renditën për betejë kundër Izraelit; filloi një betejë e madhe, por Izraeli u mund nga filistenjtë, të cilët vranë në fushën e betejës rreth katër mijë veta.</para>
  <para style="p"><verse number="3" style="v"/>Kur populli u kthye në kamp, pleqtë e Izraelit thanë: "Pse Zoti na mundi sot përpara filistenjve? Të shkojmë të marrim në Shiloh arkën e besëlidhjes së Zotit, në mënyrë që të ndodhet në mes nesh dhe të na shpëtojë nga duart e armiqve tanë!".</para>
  <para style="p"><verse number="4" style="v"/>Kështu populli dërgoi në Shiloh njerëz që të merrnin që andej arkën e besëlidhjes së Zotit të ushtrive, që ulët midis kerubinëve; dhe dy bijtë e Elit, Hofni dhe Finehasi, ishin aty me arkën e besëlidhjes së Perëndisë.</para>
  <para style="p"><verse number="5" style="v"/>Kur arka e besëlidhjes së Zotit hyri në kamp, i gjithë Izraeli shpërtheu në një britmë gëzimi aq të fuqishme sa vetë toka e drodh.</para>
  <para style="p"><verse number="6" style="v"/>Filistenjtë, duke dëgjuar buçimën e asaj britme, thanë: "Çfarë kuptimi ka buçima e kësaj britme të madhe në kampin e hebrenjve?". Pastaj mësuan që arka e Zotit kishte arritur në kamp.</para>
  <para style="p"><verse number="7" style="v"/>Kështu filistenjtë u trembën, sepse thoshin: "Perëndia erdhi në kamp". Dhe thirrën: "Mjerë ne! Një gjë e tillë nuk ka ndodhur kurrë më parë.</para>
  <para style="p"><verse number="8" style="v"/>Mjerë ne! Kush do të na shpëtojë nga duart e këtyre perëndive të fuqishme? Këto janë perënditë që i goditën egjiptasit me lloj-lloj plagësh në shkretëtirë.</para>
  <para style="p"><verse number="9" style="v"/>Qëndroni të fortë dhe silluni si burra, o filistenj, që të mos bëheni skllevër të hebrenjve, ashtu si ata qenë skllevërit tuaj. Silluni si burra dhe luftoni!".</para>
  <para style="p"><verse number="10" style="v"/>Kështu filistenjtë luftuan dhe Izraeli u mund; dhe gjithkush vrapoi te çadra e vet. Masakra qe me të vërtetë e madhe; Izraeli humbi tridhjetë mijë këmbësorë.</para>
  <para style="p"><verse number="11" style="v"/>Edhe arka e Perëndisë u morr dhe dy djemtë e Elit, Hofni dhe Finehasi, vdiqën.</para>
  <para style="p"><verse number="12" style="v"/>Një njeri i Beniaminit vrapoi nga fusha e betejës dhe arriti po atë ditë në Shiloh, me rroba të grisura dhe kokën të mbuluar me dhe.</para>
  <para style="p"><verse number="13" style="v"/>Kur arriti, ja, Eli ishte ulur mbi ndenjësen e tij në anë të rrugës, duke shikuar, sepse zemra e tij dridhej për arkën e Perëndisë. Sapo ai njeri hyri në qytet dhe njoftoi për atë që kishte ndodhur, një britmë u ngrit nga tërë qyteti.</para>
  <para style="p"><verse number="14" style="v"/>Kur dëgjoi zhurmën e britmave, Eli tha: "Ç'kuptim ka zhurma e kësaj rrëmuje?". Pastaj ai njeri erdhi me të shpejtë për t'i treguar Elit atë që kishte ndodhur.</para>
  <para style="p"><verse number="15" style="v"/>Eli ishte nëntëdhjetë e tetë vjeç; shikimi i tij qe errësuar aq sa që ai nuk shikonte më.</para>
  <para style="p"><verse number="16" style="v"/>Njeriu i tha Elit: "Jam ai që ka ardhur nga fusha e betejës. Sot kam ikur me vrap nga fusha e betejës". Eli tha: "Si vajtën punët, biri im?".</para>
  <para style="p"><verse number="17" style="v"/>Atëherë lajmëtari u përgjigj dhe tha: "Izraeli ia mbathi përpara filistenjve dhe u bë një masakër e madhe në popull; edhe dy djemtë e tu, Hofni dhe Finehasi, vdiqën, dhe arka e Perëndisë u morr".</para>
  <para style="p"><verse number="18" style="v"/>Sa u zu në gojë arka e Perëndisë, Eli ra nga ndenjësja prapa, përbri derës, theu qafën dhe vdiq, sepse ishte plak dhe i rënduar. Qe gjyqtar i Izraelit dyzet vjet me radhë.</para>
  <para style="p"><verse number="19" style="v"/>E reja e tij, gruaja e Finehasit, ishte me barrë dhe në prag të lindjes; kur dëgjoi lajmin që arka e Perëndisë ishte kapur dhe vjehrri i saj dhe i shoqi kishin vdekur, u kërrus dhe lindi, sepse e zunë dhembjet.</para>
  <para style="p"><verse number="20" style="v"/>Në çastin kur ishte duke vdekur, gratë që kujdeseshin për të i thanë: "Mos u tremb, sepse ke lindur një djalë". Por ajo nuk u përgjigj dhe nuk u kushtoi vëmendje fjalëve të tyre,</para>
  <para style="p"><verse number="21" style="v"/>por ia vuri emrin Ikabod fëmijës, duke thënë: "Lavdia u largua nga Izraeli", sepse arka e Perëndisë ishte marr për shkak të vjehrrit të saj dhe të burrit të saj.</para>
  <para style="p"><verse number="22" style="v"/>Ajo tha: "Lavdia është larguar nga Izraeli, sepse arka e Perëndisë është marr".</para>
  <chapter number="5" style="c"/>
  <para style="p"><verse number="1" style="v"/>Atëherë filistenjtë e morën arkën e Perëndisë dhe e mbartën nga Eben-Ezeriu në Ashdod;</para>
  <para style="p"><verse number="2" style="v"/>pastaj filistenjtë e morën arkën e Perëndisë, e çuan në tempullin e Dagonit dhe e vendosën pranë Dagonit.</para>
  <para style="p"><verse number="3" style="v"/>Të nesërmen banorët e Ashdodit u ngritën herët, por Dagoni qe rrëzuar me fytyrë për tokë përpara arkës së Zotit. Kështu e morën Dagonin dhe e vunë përsëri në vendin e tij.</para>
  <para style="p"><verse number="4" style="v"/>Të nesërmen u ngritën herët, dhe ja Dagoni qe rrëzuar përsëri me fytyrën për tokë përpara arkës së Zotit, kurse koka e Dagonit dhe të dy pëllëmbët e duarve të tij u gjetën të prera mbi prag; nga Dagoni kishte mbetur vetëm trungu.</para>
  <para style="p"><verse number="5" style="v"/>Prandaj, deri ditën e sotme, priftërinjtë e Dagonit dhe tërë ata që hyjnë në tempullin e Dagonit nuk vënë këmbë mbi pragun e Dagonit në Ashdod.</para>
  <para style="p"><verse number="6" style="v"/>Pastaj dora e Zotit rëndoi mbi banorët e Ashdodit dhe i shkretoi, i goditi me hemorroide Ashdodin dhe territorin e tij.</para>
  <para style="p"><verse number="7" style="v"/>Kur banorët e Ashdodit panë që punët shkonin në atë mënyrë, ata thanë: "Arka e Perëndisë të Izraelit nuk duhet të mbetet në mes nesh, sepse dora e tij ka qenë e rëndë me ne dhe me Dagonin, perëndinë tonë".</para>
  <para style="p"><verse number="8" style="v"/>Kështu ata mblodhën pranë tyre tërë princat e filistenjve dhe thanë: "Çfarë duhet të bëjmë me arkën e Perëndisë të Izraelit?". Princat u përgjigjën: "Të mbartet arka e Perëndisë të Izraelit në Gatha".</para>
  <para style="p"><verse number="9" style="v"/>Kështu arka e Perëndisë të Izraelit u mbart aty. Por mbas transportimit të saj, dora e Zotit u kthye kundër atij qyteti, duke i shkaktuar një lemeri të madhe; dhe Zoti i goditi njerëzit e qytetit, të mëdhenj e të vegjël, me një epidemi hemorroidesh.</para>
  <para style="p"><verse number="10" style="v"/>Atëherë arkën e Perëndisë e dërguan në Ekron. Por, sapo arka e Perëndisë arriti në Ekron, banorët e Ekronit protestuan duke thënë: "Kanë sjellë arkën e Perëndisë të Izraelit te ne, që të vdesim ne dhe populli ynë!".</para>
  <para style="p"><verse number="11" style="v"/>Kështu mblodhën tërë pincat e filistenjve dhe u thanë: "Largojeni arkën e Perëndisë të Izraelit; ajo të kthehet në vendin e saj, që të mos shkaktojë vdekjen tonë dhe të popullit tonë!". Në fakt ishte përhapur një lemeri vdekjeprurëse në të gjithë qytetin, sepse dora e Perëndisë rëndonte shumë mbi të.</para>
  <para style="p"><verse number="12" style="v"/>Ata që nuk vdisnin prekeshin nga hemorroidet, dhe britmat e qytetit ngjiteshin deri në qiell.</para>
  <chapter number="6" style="c"/>
  <para style="p"><verse number="1" style="v"/>Arka e Zotit mbeti shtatë muaj në vendin e filistenjve.</para>
  <para style="p"><verse number="2" style="v"/>Pastaj filistenjtë mblodhën priftërinjtë dhe shortarët dhe thanë: "Ç'duhet të bëjmë me arkën e Zotit? Na trego mënyrën që duhet të përdorim për ta kthyer përsëri në vendin e saj".</para>
  <para style="p"><verse number="3" style="v"/>Atëherë ata u përgjigjën: "Në qoftë se e ktheni arkën e Perëndisë së Izraelit, mos e ktheni bosh, por dërgoni me të të paktën një ofertë zhdëmtimi; atëherë do të shëroheni dhe do të mësoni pse dora e tij nuk ju ndahej".</para>
  <para style="p"><verse number="4" style="v"/>Ata pyetën: "Çfarë oferte zhdëmtimi do t'i dërgojmë neve?". Ata u përgjigjën: "Pesë hemorroide ari dhe pesë minj ari sipas numrit të princave të filistenjve, sepse e njëjta plagë ka goditur ju dhe princat tuaj.</para>
  <para style="p"><verse number="5" style="v"/>Bëni, pra, disa figura të hemorroideve dhe të minjve tuaj që shkatërrojnë vendin, dhe i thurni lavdi Perëndisë së Izraelit; ndofta ai do ta zbusë dorën e tij mbi ju, mbi perënditë tuaj dhe mbi vendin tuaj.</para>
  <para style="p"><verse number="6" style="v"/>Pse, vallë, e ngurtësoni zemrën tuaj ashtu si egjiptasit dhe Faraoni ngurtësuan zemrën e tyre? Kur kreu gjëra të fuqishme midis tyre, nuk i lanë të shkojnë, dhe kështu ata mundën të shkojnë?</para>
  <para style="p"><verse number="7" style="v"/>Bëni, pra, një qerre të re, pastaj merrni dy lopë qumështore mbi të cilat nuk është vënë kurrë zgjedha dhe i mbrehni lopët në qerre, por i çoni viçat e tyre në stallë larg tyre.</para>
  <para style="p"><verse number="8" style="v"/>Pastaj merrni arkën e Zotit dhe vendoseni mbi qerre; dhe punimet prej ari që i çoni Zotit si ofertë zhdëmtimi i vini në një shportë pranë saj.</para>
  <para style="p"><verse number="9" style="v"/>Dhe rrini e shikoni, në rast se ngjitet nëpër rrugën që të çon në territorin e tij, në Beth-Shemesh, është Zoti që na ka bërë këtë të keqe të madhe; ndryshe do të të mësojmë që nuk ka qenë dora e tij që na ka goditur, por kjo ka ndodhur rastësisht".</para>
  <para style="p"><verse number="10" style="v"/>Ata, pra, vepruan kështu: morën dy lopë qumështore, i mbrehën në qerre dhe mbyllën viçat në stallë.</para>
  <para style="p"><verse number="11" style="v"/>Pastaj vendosën mbi qerre arkën e Zotit dhe shportën me minjtë prej ari dhe figurat e hemorroideve.</para>
  <para style="p"><verse number="12" style="v"/>Atëherë lopët u nisën pikërisht në drejtim të Beth-Shemeshit, duke ndjekur gjithnjë atë rrugë dhe duke pëllitur ndërsa po ecnin, pa u kthyer as djathtas, as majtas. Princat e filistenjve i ndoqën deri në kufirin e Beth-Shemeshit.</para>
  <para style="p"><verse number="13" style="v"/>Banorët e Beth-Shemeshit ishin duke korrur grurin në luginë; duke ngritur sytë, panë arkën dhe u gëzuan qe e panë.</para>
  <para style="p"><verse number="14" style="v"/>Qerrja, pasi arriti në kampin e Jozueut në Beth-Shemesh, u ndal aty. Aty kishte një gur të madh; kështu ata çanë lëndën e drurit të qerres dhe i ofruan lopët si holokauste të Zotit.</para>
  <para style="p"><verse number="15" style="v"/>Levitët hoqën arkën e Zotit dhe shportën që i rrinte pranë dhe në të cilën gjendeshin sendet prej ari, dhe i vendosëm mbi një gur të madh. Po atë ditë njerëzit e Beth-Shemeshit ofruan dhe i bënë flijime Zotit.</para>
  <para style="p"><verse number="16" style="v"/>Mbasi pesë princat e filistenjve panë këtë gjë, po atë ditë u kthyen në Ekron.</para>
  <para style="p"><verse number="17" style="v"/>Këto janë hemorroidet prej ari që filistenjtë i dërguan Zotit si ofertë zhdëmtimi; një për Ashdodin, një për Gazën, një për Askalonin, një për Gathin, një për Ekronin;</para>
  <para style="p"><verse number="18" style="v"/>dhe minjtë prej ari sipas numrit të të gjitha qyteteve të filistenjve që u përkisnin pesë princave, nga qytetet e fortifikuara deri në fshatrat e fushës, deri në gurin e madh e mbi të cilin u vendos arka e Zotit dhe që qëndron deri në ditën e sotme në fushën e Jozueut, bethshemitit.</para>
  <para style="p"><verse number="19" style="v"/>Zoti goditi disa njerëz të Beth-Shemeshit, sepse kishin shikuar brenda arkës së Zotit; ai goditi shtatëdhjetë njerëz të popullit. Populli mbajti zi për ta, sepse Zoti e kishte prekur me një fatkeqësi të madhe.</para>
  <para style="p"><verse number="20" style="v"/>Njerëzit e Beth-Shemeshit thanë: "Kush mund të rezistojë përpara Zotit, këtij Perëndie të shenjtë? Nga kush do të ngjitet arka, kur të niset nga ne?".</para>
  <para style="p"><verse number="21" style="v"/>Kështu u dërguan lajmëtarë banorëve të Kiriath-Jearimit për t'u thënë: "Filistenjtë e kanë kthyer arkën e Zotit; zbrisni dhe çojeni lart te ju".</para>
  <chapter number="7" style="c"/>
  <para style="p"><verse number="1" style="v"/>Atëherë njerëzit e Kiriath-Jearimit erdhën, e çuan lart arkën e Zotit dhe e vendosën në shtëpinë e Abinadadit në kodër, dhe shenjtëruan të birin Eleazarin që të ruante arkën e Zotit.</para>
  <para style="p"><verse number="2" style="v"/>Shumë kohë kishte kaluar nga dita që arka ishte vendosur në Kiriath-Jearim; kishin kaluar njëzet vjet dhe tërë shtëpia e Izraelit i ankohej Zotit.</para>
  <para style="p"><verse number="3" style="v"/>Atëherë Samueli i foli tërë shtëpisë së Izraelit, duke thënë: "Në rast se ktheheni tek Zoti me gjithë zemër, hiqni nga gjiri juaj perënditë e huaja dhe Ashtarithin dhe mbani zemrën tuaj tek Zoti dhe</para>
  <para style="p"><verse number="4" style="v"/>Kështu bijtë e Izraelit hoqën mënjanë Baalët dhe Ashtarothët dhe i shërbyen vetëm Zotit.</para>
  <para style="p"><verse number="5" style="v"/>Pastaj Samueli tha: "Mblidhni tërë Izraelin në Mitspah dhe unë do t'i lutem Zotit për ju".</para>
  <para style="p"><verse number="6" style="v"/>Kështu ata u mblodhën në Mitspah, morën ujë dhe e derdhën përpara Zotit; pastaj po atë ditë agjëruan dhe atje thanë: "Kemi mëkatuar kundër Zotit". Samueli i gjykoi bijtë e Izraelit në Mitspah.</para>
  <para style="p"><verse number="7" style="v"/>Kur filistenjtë mësuan që bijtë e Izraelit ishin mbledhur në Mitspah, princat e filistenjve u nisën kundër Izraelit. Kur bijtë e Izraelit dëgjuan këtë patën frikë nga filistenjtë.</para>
  <para style="p"><verse number="8" style="v"/>Atëherë bijtë e Izraelit i thanë Samuelit: "Mos e ndërpre klithmën tënde për neve tek Zoti, që ai të na shpëtojë nga duart e filistenjve".</para>
  <para style="p"><verse number="9" style="v"/>Kështu Samueli mori një qengj pirës dhe e ofroi tërësisht si holokaust Zotit; Samueli i thirri Zotit për Izraelin dhe Zoti ia plotësoi kërkesën.</para>
  <para style="p"><verse number="10" style="v"/>Ndërsa Samueli ofronte holokaustin, filistenjtë u afruan për të sulmuar Izraelin; por Zoti bubulloi me buçimë të madhe kundër filistenjve dhe i ngatërroi deri në atë pikë sa u mundën para Izraelit.</para>
  <para style="p"><verse number="11" style="v"/>Njerëzit e Izraelit dolën nga Mitspahu, i ndoqën filistenjtë dhe i mundën deri poshtë Beth-Karit.</para>
  <para style="p"><verse number="12" style="v"/>Atëherë Samueli mori një gur e ngriti midis Mitspahut dhe Shenit dhe e quajti Eben-Ezer, duke thënë: "Deri këtu Zoti na ka ndihmuar".</para>
  <para style="p"><verse number="13" style="v"/>Kështu filistenjtë u poshtëruan dhe nuk u kthyen më të shkelin territorin e Izraelit; dhe dora e Zotit u ngrit kundër filistenjve gjatë gjithë kohës së Samuelit.</para>
  <para style="p"><verse number="14" style="v"/>Edhe qytetet që filistenjtë i kishin marrë Izraelit iu kthyen Izraelit, nga Ekroni deri në Gath. Izraeli çliroi territorin e tij nga duart e filistenjve. Dhe u vendos paqja midis Izraelit dhe amorenjve.</para>
  <para style="p"><verse number="15" style="v"/>Samueli qe gjykatës i Izraelit gjatë gjithë jetës së tij.</para>
  <para style="p"><verse number="16" style="v"/>Çdo vit ai i binte përqark Bethelit, Gilgalit dhe Mitspahut dhe ushtronte funksionin e gjyqtarit të Izraelit mbi tërë këto vende.</para>
  <para style="p"><verse number="17" style="v"/>Pastaj kthehej në Ramah, sepse aty ishte shtëpia e tij. Aty e gjykonte Izraelin dhe po aty ngriti një altar për Zotin.</para>
  <chapter number="8" style="c"/>
  <para style="p"><verse number="1" style="v"/>Kur Samueli u plak emëroi bijtë e tij si gjyqtarë të Izraelit.</para>
  <para style="p"><verse number="2" style="v"/>I parëlinduri i tij quhej Joel dhe i dyti Abiah; ata ushtronin funksionin e gjyqtarit në Beer-Sheba.</para>
  <para style="p"><verse number="3" style="v"/>Por bijtë e tij nuk ndoqën shembullin e tij, u larguan nga rruga e drejtë duke siguruar fitime të palejueshme, pranuan dhurata dhe e prishnin drejtësinë.</para>
  <para style="p"><verse number="4" style="v"/>Atëherë tërë pleqtë e Izraelit u mblodhën, erdhën te Samueli në Ramah,</para>
  <para style="p"><verse number="5" style="v"/>dhe i thanë: "Ja, ti tani je plakur dhe bijtë e tu nuk ndjekin gjurmët e tua; prandaj cakto mbi ne një mbret që të na qeverisë ashtu siç ndodh në të gjitha kombet".</para>
  <para style="p"><verse number="6" style="v"/>Por kjo nuk i pëlqeu Samuelit, sepse ata kishin thënë: "Na jep një mbret që të na qeverisë". Prandaj Samueli iu lut Zotit.</para>
  <para style="p"><verse number="7" style="v"/>Dhe Zoti i tha Samuelit: "Dëgjo zërin e popullit për të gjitha ato që të thotë, sepse ata nuk të kanë hedhur poshtë ty, por kanë hedhur poshtë mua, me qëllim që unë të mos mbretëroj mbi ta.</para>
  <para style="p"><verse number="8" style="v"/>Sillen me ty, ashtu siç kanë bërë gjithnjë nga dita që i nxora nga Egjipti e deri më sot: më kanë braktisur për t'u shërbyer perëndive të tjera.</para>
  <para style="p"><verse number="9" style="v"/>Tani, pra, dëgjo kërkesën e tyre, por lajmëroi solemnisht dhe shpallu të drejtat e mbretit që do të sundojë mbi ta".</para>
  <para style="p"><verse number="10" style="v"/>Kështu Samueli i tregoi tërë fjalët e Zotit drejtuar popullit që i kërkonte një mbret.</para>
  <para style="p"><verse number="11" style="v"/>Dhe tha: "Këto do të jenë të drejtat e mbretit që do të mbretërojë mbi ju. Ai do t'i marrë bijtë tuaj dhe do t'i caktojë në qerret e tij, me qëllim që të bëhen kalorës të tij dhe të vrapojnë përpara qerreve;</para>
  <para style="p"><verse number="12" style="v"/>për t'i bërë ata kapedanë të mijësheve dhe të pesëdhjetësheve, për t'i vënë ata t'i lërojnë arat, t'i korrin të lashtat, t'i prodhojnë armë lufte dhe vegla për qerret e tij.</para>
  <para style="p"><verse number="13" style="v"/>Do të marrë bijat tuaja për t'i bërë parfumiere, gjellëbërëse dhe furrtare.</para>
  <para style="p"><verse number="14" style="v"/>Do të marrë arat tuaja, vreshtat dhe ullishtat tuaja; më të mirat që keni, për t'ua dhënë eunukëve dhe shërbëtorëve të tij.</para>
  <para style="p"><verse number="15" style="v"/>Do të marrë të dhjetën e farërave dhe të vreshtave tuaja për t'ua dhënë eunukëve dhe shërbëtorëve të tij.</para>
  <para style="p"><verse number="16" style="v"/>Do të marrë shërbëtorët, shërbëtoret, të rinjtë tuaj më të mirë dhe gomarët që keni për t'i përdorur në punimet e tij.</para>
  <para style="p"><verse number="17" style="v"/>Do të marrë edhe të dhjetën e kopeve tuaja, dhe ju do të jeni skllevërit e tij.</para>
  <para style="p"><verse number="18" style="v"/>Atë ditë ju do të ulërini për shkak të mbretit që keni për vete, por Zoti nuk do t'ju përgjigjet".</para>
  <para style="p"><verse number="19" style="v"/>Megjithatë populli nuk deshi t'i dëgjojë fjalët e Samuelit dhe tha: "Jo, do të kemi një mbret mbi ne.</para>
  <para style="p"><verse number="20" style="v"/>Kështu do të jemi edhe ne si gjithë kombet; mbreti ynë do të na qeverisë, do të na dalë në krye dhe do të luftojë në betejat tona".</para>
  <para style="p"><verse number="21" style="v"/>Samueli i dëgjoi tërë fjalët e popullit dhe ia tregoi Zotit.</para>
  <para style="p"><verse number="22" style="v"/>Zoti i tha Samuelit: "Dëgjoje kërkesën e tyre dhe cakto një mbret mbi ta". Atëherë Samueli u tha njerëzve të Izraelit: "Secili të kthehet në qytetin e tij".</para>
  <chapter number="9" style="c"/>
  <para style="p"><verse number="1" style="v"/>Kishte një njeri të Beniaminit, që quhej Kish, ishte bir i Abielit, bir i Tserorit, bir i Bekorathit, bir i Afiahut, bir i një beniaminiti, një njeri i fortë dhe trim.</para>
  <para style="p"><verse number="2" style="v"/>Ai kishte një djalë të quajtur Saul, i ri dhe i bukur, ndër bijtë e Izraelit nuk kishte asnjë më të bukur se ai; që nga supet e lart, ai ua kalonte, për shtat, gjithë njerëzve të tjerë.</para>
  <para style="p"><verse number="3" style="v"/>Gomarët e Kishit, atit të Saulit, kishin humbur; Kishi i tha të birit, Saulit: "merr me vete një nga shërbëtorët, çohu dhe shko të kërkosh gomarët".</para>
  <para style="p"><verse number="4" style="v"/>Kështu ai kaloi nëpër krahinën malore të Efraimit dhe përshkoi vendin e Shalishas, pa i gjetur; pastaj kaloi nëpër vendin e Shaalimit, por nuk ishin as aty; përshkuan pastaj vendin e beniaminitëve, por nuk i gjetën as aty.</para>
  <para style="p"><verse number="5" style="v"/>Kur arritën në vendin e Tsufit, Sauli i tha shërbëtorit të tij që ishte me të: "Çohu, të kthehemi, që të mos ndodhë që im atë të heqë mendjen nga gomaret dhe të fillojë të shqetësohet për ne".</para>
  <para style="p"><verse number="6" style="v"/>Shërbëtori i tha: "Ja, në këtë qytet jeton një njeri i Perëndisë, që e nderojnë shumë; tërë ato që ai thotë, realizohen pa tjetër. Tani le të shkojmë atje; ndofta do të na tregojë rrugën që duhet të ndjekim".</para>
  <para style="p"><verse number="7" style="v"/>Sauli i tha shërbëtorit të tij: "Por ja, në qoftë se shkojmë, çfarë t'i çojmë njeriut të Perëndisë? Sepse buka e thasëve tanë ka mbaruar dhe nuk kemi asnjë dhuratë për t'i çuar njeriut të Perëndisë. Çfarë kemi me vete?".</para>
  <para style="p"><verse number="8" style="v"/>Dhe shërbëtori iu përgjigj Saulit, duke thënë: "Ja, unë kam në dorë një çerek sikli prej argjendi; do t'ia jap njeriut të Perëndisë dhe ai do të na tregojë rrugën që duhet të ndjekim".</para>
  <para style="p"><verse number="9" style="v"/>(Në të kaluarën në Izrael, kur dikush shkonte për t'u këshilluar me Perëndinë, thoshte: "Çohu të shkojmë te shikuesi", sepse profeti i sotëm në të kaluarën quhej shikues).</para>
  <para style="p"><verse number="10" style="v"/>Atëherë Sauli i tha shërbëtorit të tij: "Mirë e the. Çohu të shkojmë!". Dhe u drejtuan nga qyteti ku gjendej njeriu i Perëndisë.</para>
  <para style="p"><verse number="11" style="v"/>Ndërsa merrnin të përpjetën që të çon në qytet, takuan rrugës dy vajza që kishin dalë për të mbushur ujë dhe i pyetën ato: "Këtu është shikuesi?".</para>
  <para style="p"><verse number="12" style="v"/>Ato u përgjigjën duke thënë: "Po, ja ku është pak përpara jush, nxitoni. Sot erdhi në qytet, sepse sot populli duhet të bëjë një flijim në vendin e lartë.</para>
  <para style="p"><verse number="13" style="v"/>Sa të hyni në qytet, do ta gjeni me siguri para se të ngjitet në vendin e lartë për të ngrënë. Populli nuk do të hajë derisa ai të mbërrijë, sepse ai ka për të bekuar flijimin; pastaj të ftuarit do të fillojnë të hanë. Prandaj ngjituni lart, sepse tani do ta gjeni".</para>
  <para style="p"><verse number="14" style="v"/>Kështu u ngjitën në qytet; ndërsa ata hynin në qytet, Samueli dilte në drejtim të tyre për t'u ngjitur në vendin e lartë.</para>
  <para style="p"><verse number="15" style="v"/>Por një ditë para arritjes së Saulit, Zoti e kishte lajmëruar Samuelin duke thënë:</para>
  <para style="p"><verse number="16" style="v"/>"Nesër në këtë orë do të dërgoj një njeri nga vendi i Beniaminit, dhe ti do ta vajosësh si udhëheqës të popullit tim të Izraelit. Ai do ta shpëtojë popullin tim nga duart e filistenjve, sepse pashë mjerimin e popullit tim, sepse britmat e tij arritën deri tek unë".</para>
  <para style="p"><verse number="17" style="v"/>Kur Samueli pa Saulin, Zoti i tha: "Ky është njeriu për të cilin të fola; ai do të mbretërojë mbi popullin tim".</para>
  <para style="p"><verse number="18" style="v"/>Pastaj Sauli iu afrua Samuelit në mes të portës dhe i tha: "Tregomë të lutem, ku është shtëpia e shikuesit".</para>
  <para style="p"><verse number="19" style="v"/>Samueli iu përgjigj Saulit dhe i tha: "Jam unë shikuesi. Ngjitu para meje në kodër; sot do të hani me mua. Nesër në mëngjes do të lë të shkosh dhe do të të tregoj tërë ato që ke në zemër.</para>
  <para style="p"><verse number="20" style="v"/>Për sa u përket gomarëve të tu që të kanë humbur tri ditë më parë, mos u mërzit se i kanë gjetur. E kujt i drejtohet gjithë dëshira e Izraelit, veçse ty dhe tërë shtëpisë së atit tënd?".</para>
  <para style="p"><verse number="21" style="v"/>Sauli, duke u përgjigjur, tha: "A nuk jam unë një beniaminit , një nga fiset më të vogla të Izraelit? Dhe familja ime a nuk është, vallë më e vogla e gjithë familjeve të fisit të Beniaminit? Pse më flet, pra, në këtë mënyrë?".</para>
  <para style="p"><verse number="22" style="v"/>Atëherë Samueli mori Saulin dhe shërbëtorin e tij, i futi në sallë dhe i uli në krye të tryezës të të ftuarve që ishin rreth tridhjetë e pesë veta.</para>
  <para style="p"><verse number="23" style="v"/>Pastaj Samueli i tha gjellëbërësit: "Sill pjesën që të dhashë dhe për të cilën të thashë: "Vëre mënjanë"".</para>
  <para style="p"><verse number="24" style="v"/>Gjellëbërësi mori atëherë kofshën dhe atë që i ngjitej asaj, dhe ia vuri përpara Saulit. Pastaj Samueli tha: "Ja, ajo që u mbajt rezervë, u vu mënjanë për ty; haje se është ruajtur apostafat për ty kur ftova popullin". Kështu atë ditë Sauli hëngri bashkë me Samuelin.</para>
  <para style="p"><verse number="25" style="v"/>Pastaj zbritën nga vendi i lartë në qytet dhe Samueli foli me Saulin mbi tarracë.</para>
  <para style="p"><verse number="26" style="v"/>Të nesërmen u ngritën herët, në të gdhirë. Samueli e thirri Saulin në tarracë, duke i thënë: "Çohu, dhe unë do të lë të shkosh". Sauli u ngrit dhe që të dy, ai dhe Samueli, dolën jashtë.</para>
  <para style="p"><verse number="27" style="v"/>Kur zbritën në periferi të qytetit, Samueli i tha Saulit: "Thuaji shërbëtorit të kalojë para nesh dhe të shkojë përpara, por ti ndalu një çast, në mënyrë që të kem mundësi të të njoftoj fjalën e Perëndisë".</para>
  <chapter number="10" style="c"/>
  <para style="p"><verse number="1" style="v"/>Atëherë Samueli mori një enë të vogël me vaj dhe e derdhi mbi kokën e tij; pastaj e puthi dhe tha: "A nuk të ka vajosur Zoti si kreu i trashëgimisë së tij?</para>
  <para style="p"><verse number="2" style="v"/>Sot, kur të ikësh nga unë, do të gjesh dy njerëz pranë varrit të Rakelës në kufirin e Beniaminit, në Tseltsah. Ata do të thonë: Gomaret që shkove të kërkosh u gjetën; tani yt atë nuk shqetësohet për gomaret, por për ju, dhe thotë: "Çfarë duhet të bëj për birin tim?".</para>
  <para style="p"><verse number="3" style="v"/>Pastaj ti do ta kalosh atë vend dhe do të arrish në lisin e Taborit; aty do të takosh tre njerëz që shkojnë për të adhuruar Perëndinë në Bethel: njëri do të mbajë tre keca, tjetri tri bukë dhe i treti një calik me verë.</para>
  <para style="p"><verse number="4" style="v"/>Ata do të të përshëndetin dhe do të të japin dy bukë, që do t'i marrësh nga duart e tyre.</para>
  <para style="p"><verse number="5" style="v"/>Pastaj ti do të arrish në kodrinën e Perëndisë, ku gjendet garnizoni i filistenjve; dhe këtu, duke arritur në qytet, do të takosh një grup profetësh që do të zbresin nga vendi i lartë, të paraprirë nga një harpë, një dajre, një fyell dhe një qeste, dhe që do të bëjnë profeci.</para>
  <para style="p"><verse number="6" style="v"/>Atëherë Fryma e Zotit do të të ngarkojë të bësh profeci me ta, dhe do të shndërrohesh në një njeri tjetër.</para>
  <para style="p"><verse number="7" style="v"/>Kur këto shenja do të realizohen, bëj atë që rasti kërkon, sepse Perëndia është me ty.</para>
  <para style="p"><verse number="8" style="v"/>Pastaj ti do të zbresësh para meje në Gilgal: dhe ja, unë do të zbres te ti për të ofruar holokauste dhe për të kryer flijime falënderimi. Ti do të presësh shtatë ditë derisa unë të vij te ti dhe të të them çfarë duhet të bësh".</para>
  <para style="p"><verse number="9" style="v"/>Sapo ktheu kurrizin për të lënë Samuelin, Perëndia ia ndërroi zemrën në një tjetër, dhe tërë ato shenja u realizuan po atë ditë.</para>
  <para style="p"><verse number="10" style="v"/>Sapo arritën atje në kodër, një grup profetësh i doli përpara; atëherë ai u ngarkua nga Fryma e Perëndisë dhe filloi të bëjë profeci në mes tyre.</para>
  <para style="p"><verse number="11" style="v"/>Atëherë tërë ata që e kishin njohur më parë, duke parë që profetizonte bashkë me profetët, i thoshin njëri-tjetrit: "Çfarë i ka ndodhur birit të Kishit? Është edhe Sauli midis profetëve?".</para>
  <para style="p"><verse number="12" style="v"/>Pastaj një vendas u përgjigj, duke thënë: "Po kush është ati i tyre?". Për këtë arsye u bë proverb thënia: "Është edhe Sauli midis profetëve?".</para>
  <para style="p"><verse number="13" style="v"/>Me të mbaruar profecitë, Sauli u drejtua në vendin e lartë.</para>
  <para style="p"><verse number="14" style="v"/>Pastaj ungji i Saulit e pyeti atë dhe shërbëtorin e tij: "Ku keni vajtur?". Ai u përgjigj: "Të kërkojmë gomaret, por, duke parë se nuk ishin, shkuam te Samueli".</para>
  <para style="p"><verse number="15" style="v"/>Ungji i Saulit shtoi: "Më trego, të lutem, çfarë ju tha Samueli".</para>
  <para style="p"><verse number="16" style="v"/>Kështu iu përgjigj Sauli ungjit të tij: "Ai na siguroi që gomaret i kishin gjetur". Por nuk tha asgjë lidhur me atë që Samueli kishte thënë për mbretërinë.</para>
  <para style="p"><verse number="17" style="v"/>Pastaj Samueli mblodhi popullin para Zotit në Mitspah,</para>
  <para style="p"><verse number="18" style="v"/>dhe u tha bijve të Izraelit: "Kështu thotë Zoti, Perëndia i Izraelit: "Unë e nxora Izraelin nga Egjipti dhe ju çlirova nga duart e egjiptasve dhe nga duart e të gjitha mbretërve që ju shtypnin".</para>
  <para style="p"><verse number="19" style="v"/>Por sot ju keni hedhur poshtë Perëndinë tuaj që ju ka shpëtuar nga fatkeqësitë dhe mundimet tuaja dhe i thoni: "Cakto një mbret mbi ne!". Prandaj paraqituni para Zotit sipas fiseve dhe sipas mijësheve".</para>
  <para style="p"><verse number="20" style="v"/>Pastaj Samueli afroi tërë fiset e Izraelit, dhe u zgjodh fisi i Beniaminit.</para>
  <para style="p"><verse number="21" style="v"/>Pas kësaj afroi fisin e Beniaminit sipas familjeve të tij dhe u zgjodh familja e Matrit. Pastaj u zgjodh Sauli, bir i Kishit; e kërkuan, por nuk e gjetën.</para>
  <para style="p"><verse number="22" style="v"/>Atëherë u këshilluan përsëri me Zotin: "A ndodhet tanimë këtu?". Zoti u përgjigj: "Ja ku është fshehur midis bagazheve".</para>
  <para style="p"><verse number="23" style="v"/>Vrapuan ta nxjerrin që andej; kështu ai u paraqit para popullit, dhe ishte më i lartë se gjithë njerëzit nga supi e lart.</para>
  <para style="p"><verse number="24" style="v"/>Pastaj Samueli i tha tërë popullit: "E shihni atë që ka zgjedhur Zoti? Nuk ka asnjë si ai në tërë popullin. Kështu tërë populli lëshoi britma gëzimi dhe thirri: "Rroftë mbreti!".</para>
  <para style="p"><verse number="25" style="v"/>Atëherë Samueli i paraqiti popullit të drejtat e mbretërisë dhe i shkroi në një libër, që vendosi përpara Zotit. Pas kësaj Samueli ktheu tërë popullin, secili shkoi në shtëpinë e tij.</para>
  <para style="p"><verse number="26" style="v"/>Edhe Samueli shkoi në shtëpinë e tij në Gibeah, dhe me të shkuan njerëz trima, të cilëve Perëndia u kish prekur zemrën.</para>
  <para style="p"><verse number="27" style="v"/>Por disa njerëz që nuk vlenin asgjë thanë: "Si mund të na shpëtojë ky njeri?". Kështu e përçmuan dhe nuk i bënë asnjë dhuratë. Por ai nuk tha asnjë fjalë.</para>
  <chapter number="11" style="c"/>
  <para style="p"><verse number="1" style="v"/>Pastaj amoniti Nahash shkoi të ngrejë kampin kundër Jabeshit të Galaadit. Atëherë tërë ata të Jabeshit i thanë Nahashit: "Lidh aleancë me ne dhe ne do të të shërbejmë".</para>
  <para style="p"><verse number="2" style="v"/>Amoniti Nahash iu përgjigj kështu: "Unë do të bëj aleancë me ju me këtë kusht: t'ju nxjerr syrin e djathtë të gjithëve për të poshtëruar tërë Izraelin.</para>
  <para style="p"><verse number="3" style="v"/>Pleqtë e Jabeshit i thanë: "Na jep shtatë ditë kohë që të dërgojmë lajmëtarë në tërë territorin e Izraelit; dhe në qoftë se nuk vjen asnjeri për të na shpëtuar, do të dorëzohemi në duart e tua".</para>
  <para style="p"><verse number="4" style="v"/>Kështu lajmëtarët arritën në Gibeah të Saulit dhe i njoftuan këto fjalë para popullit; atëherë tërë populli ngriti zërin dhe qau.</para>
  <para style="p"><verse number="5" style="v"/>Ndërkaq Sauli po kthehej nga fshati pas qeve të tij. Dhe Sauli tha: "Çfarë ka populli që qan?". I njoftoi atëherë fjalët e njerëzve të Jabeshit.</para>
  <para style="p"><verse number="6" style="v"/>Me të dëgjuar këto fjalë, Fryma e Perëndisë përfshiu Saulin, zemërimi i të cilit u rrit me të madhe.</para>
  <para style="p"><verse number="7" style="v"/>Ai mori një pendë qesh, i preu qetë copë-copë dhe i dërgoi në të gjithë territorin e Izraelit me anë të lajmëtarëve, duke thënë: "Kështu do të trajtohen qetë, e atij që nuk do të ndjekë Saulin dhe Samuelin". Tmerri i Zotit zuri popullin dhe ai u ngrit si një njeri i vetëm.</para>
  <para style="p"><verse number="8" style="v"/>Sauli i kaloi në revistë në Bezek, dhe ishin treqind mijë bij të Izraelit dhe tridhjetë mijë burra të Judës.</para>
  <para style="p"><verse number="9" style="v"/>Pastaj u thanë lajmëtarëve që kishin ardhur: "Kështu do t'u thoni njerëzve të Jabeshit nga Galaadi: "Nesër, kur dielli të fillojë të ngrohë, do të çliroheni"". Lajmëtarët shkuan t'ua njoftojnë këtë njerëzve të Jabeshit, të cilët u gëzuan.</para>
  <para style="p"><verse number="10" style="v"/>Atëherë njerëzit e Jabeshit u thanë amonitëve: "Nesër do të vijmë tek ju dhe do të bëni ç'të doni me ne".</para>
  <para style="p"><verse number="11" style="v"/>Të nesërmen, Sauli e ndau popullin në tre grupe, të cilët hynë në mes të kampit armik para mëngjesit dhe i grinë amonitët deri në zheg të ditës. Ata që shpëtuan u shpërndanë dhe nuk mbetën as dy veta bashkë.</para>
  <para style="p"><verse number="12" style="v"/>Populli i tha atëherë Samuelit: "Kush ka thënë: "A duhet të mbretërojë Sauli mbi ne?". Na i jepni këta njerëz dhe ne do t'i vrasim".</para>
  <para style="p"><verse number="13" style="v"/>Por Sauli u përgjigj: "Asnjeri nuk do të vritet në këtë ditë, sepse sot Zoti ka realizuar një çlirim të madh në Izrael".</para>
  <para style="p"><verse number="14" style="v"/>Pastaj Samueli i tha popullit: "Ejani, shkojmë në Gilgal dhe aty ta përtërijmë mbretërinë".</para>
  <para style="p"><verse number="15" style="v"/>Kështu tërë populli shkoi në Gilgal dhe aty përpara Zotit në Gilgal e caktuan Saulin mbret. Aty përpara Zotit ofruan flijime falënderimi; dhe po aty Sauli dhe tërë njerëzit e Izraelit u gëzuan shumë.</para>
  <chapter number="12" style="c"/>
  <para style="p"><verse number="1" style="v"/>Atëherë Samueli i tha tërë Izraelit: "Ja, unë ju dëgjova për të gjitha ato që më thatë dhe vura një mbret mbi ju.</para>
  <para style="p"><verse number="2" style="v"/>Dhe tani ja, mbreti që do të shkojë para jush. Unë tashmë jam plak dhe i thinjur, dhe bijtë e mi janë midis jush, unë kam ecur para jush qysh nga rinia ime deri më sot.</para>
  <para style="p"><verse number="3" style="v"/>Ja ku jam, dëshmoni kundër meje përpara Zotit dhe përpara atij që është vajosur: Kujt i kam marrë kaun? Kujt i kam marrë gomarin? Kujt i kam ngrënë hakun? Cilin kam shtypur? Nga duart e kujt kam pranuar ndonjë dhuratë që më ka zënë sytë? Unë do t'jua kthej".</para>
  <para style="p"><verse number="4" style="v"/>Ata iu përgjigjën: "Ti nuk na ke ngrënë hakun, nuk na ke shtypur dhe nuk ke marrë asgjë nga duart e askujt".</para>
  <para style="p"><verse number="5" style="v"/>Ai u tha atyre: "Zoti është dëshmitar kundër jush dhe i vajosuri i tij është dëshmitar në këtë ditë, që nuk gjetët asgjë në duart e mia". Ata iu përgjigjën: "Po, ai është dëshmitar!".</para>
  <para style="p"><verse number="6" style="v"/>Atëherë Samueli i tha popullit: "Është Zoti që i vendosi Moisiun dhe Aaronin, dhe që i nxori etërit tuaj nga Egjipti.</para>
  <para style="p"><verse number="7" style="v"/>Prandaj paraqituni që unë të kem mundësi para Zotit të vë në dukje bashkë me ju veprat e drejta që Zoti ka kryer për ju dhe për etërit tuaj.</para>
  <para style="p"><verse number="8" style="v"/>Pas vajtjes së Jakobit në Egjipt dhe mbas thirrjeve të etërve tuaj drejtuar Zotit, Zoti dërgoi Moisiun dhe Aaronin që i nxorën etërit tuaj nga Egjipti dhe i bëri të banojnë në këtë vend.</para>
  <para style="p"><verse number="9" style="v"/>Por ata e harruan Zotin, Perëndinë e tyre, dhe ai i shiti në duart e Siseras, komandantit të ushtrisë së Hatsorit, dhe në pushtetin e filistenjve dhe të mbretit të Moabit, të cilët u shpallën luftë atyre.</para>
  <para style="p"><verse number="10" style="v"/>Atëherë i thirrën Zotit dhe i thanë: "Kemi mëkatuar, sepse kemi braktisur Zotin dhe u kemi shërbyer Baalëve dhe Ashtarothëve; por tani na çliro nga duart e armiqve tanë dhe ne do të të shërbejmë ty".</para>
  <para style="p"><verse number="11" style="v"/>Dhe kështu Zoti dërgoi Jerubaalin, Bedanin, Jefteun dhe Samuelin, dhe ju çliroi nga duart e armiqve tuaj që ndodheshin rreth e rrotull, dhe ju jetuat në siguri.</para>
  <para style="p"><verse number="12" style="v"/>Por kur patë që Nabashi, mbret i bijve të Amonit, filloi të lëvizë kundër jush, më thatë: "Jo, një mbret duhet të sundojë mbi ne", pikërisht kur Zoti, Perëndia juaj, ishte mbreti juaj.</para>
  <para style="p"><verse number="13" style="v"/>Ky është, pra, mbreti që keni zgjedhur dhe keni kërkuar; ja, Zoti ka vënë një mbret mbi ju.</para>
  <para style="p"><verse number="14" style="v"/>Në qoftë se keni frikë nga Zoti, i shërbeni dhe dëgjoni zërin e tij, dhe nuk ngrini krye kundër urdhërimeve të Zotit, atëherë ju dhe mbreti që mbretëron mbi ju do të ndiqni Zotin, Perëndinë tuaj.</para>
  <para style="p"><verse number="15" style="v"/>Por në rast se nuk i bindeni zërit të Zotit dhe kundërshtoni urdhërimet e tij, atëherë dora e Zotit do të ngrihet kundër jush, ashtu si është ngritur kundër etërve tuaj.</para>
  <para style="p"><verse number="16" style="v"/>Prandaj tani ndaluni dhe shikoni këtë gjë të madhe që Zoti do të bëjë para syve tuaj.</para>
  <para style="p"><verse number="17" style="v"/>A nuk jemi vallë në kohën e korrjes së grurit? Unë do të kërkoj ndihmën e Zotit dhe ai do të dërgojë bubullima dhe shi; kështu do të kuptoni dhe do të shihni se e keqja që keni bërë duke kërkuar një mbret për ju, është e madhe në sytë e Zotit".</para>
  <para style="p"><verse number="18" style="v"/>Atëherë Samueli kërkoi ndihmën e Zotit dhe ai dërgoi atë ditë bubullima dhe shi; dhe tërë populli pati një frikë të madhe nga Zoti dhe nga Samueli.</para>
  <para style="p"><verse number="19" style="v"/>Pastaj tërë populli i tha Samuelit: "Lutju Zotit, Perëndisë tënd, për shërbëtorët e tu, që të mos vdesin, sepse tërë mëkateve tona u kemi shtuar të keqen e kërkimit të një mbreti për ne".</para>
  <para style="p"><verse number="20" style="v"/>Samueli iu përgjigj popullit: "Mos u frikësoni; edhe se keni bërë gjithë këtë të keqe, mos lini së ndjekuri Zotin, por shërbejini Zotit me të gjithë zemrën tuaj.</para>
  <para style="p"><verse number="21" style="v"/>Mos u largoni për të ndjekur gjëra të kota, që nuk vlejnë as çlirojnë, sepse janë gjëra të kota.</para>
  <para style="p"><verse number="22" style="v"/>Sepse Zoti nuk do ta braktisë popullin e tij, për hir të tij të madh, sepse i pëlqeu Zotit t'ju bëjë popullin e vet.</para>
  <para style="p"><verse number="23" style="v"/>Sa për mua, mos ndodhtë kurrë që unë të mëkatoj kundër Zotit duke hequr dorë nga lutjet për ju; përkundrazi, do t'ju tregoj rrugën e mirë dhe të drejtë.</para>
  <para style="p"><verse number="24" style="v"/>Vetëm kini frikë nga Zoti dhe i shërbeni besnikërisht me gjithë zemër; mbani parasysh gjërat e mëdha që ka bërë për ju.</para>
  <para style="p"><verse number="25" style="v"/>Por në rast se vazhdoni të bëni të keqen, si ju ashtu dhe mbreti juaj do të flakeni tutje".</para>
  <chapter number="13" style="c"/>
  <para style="p"><verse number="1" style="v"/>Sauli ishte tridhjetë vjeç kur filloi të mbretërojë; dhe mbasi mbretëroi dy vjet mbi Izraelin,</para>
  <para style="p"><verse number="2" style="v"/>ai zgjodhi tre mijë ushtarë të Izraelit: dy mijë rrinin me të në Mikmash dhe në krahinën malore të Betelit; dhe një mijë me Jonathanin në Gibeah të Beniaminit; e ktheu prapa pjesën tjetër të popullit, secili shkoi në çadrën e vet.</para>
  <para style="p"><verse number="3" style="v"/>Jonathani e mundi garnizonin e filistenjve që ndodhej në Geba, dhe filistenjtë e mësuan këtë ngjarje. Atëherë Sauli urdhëroi që t'u binin borive në tërë vendin, duke thënë: "Le ta dinë hebrenjtë!".</para>
  <para style="p"><verse number="4" style="v"/>Dhe në tërë Izraelin filluan të thonë: "Sauli mundi garnizonin e filistenjve dhe Izraeli tani urrehet nga filistenjtë". Kështu populli u thirr në Gilgal për të shkuar pas Saulit.</para>
  <para style="p"><verse number="5" style="v"/>Edhe filistenjtë u mblodhën për të luftuar kundër Izraelit, me tridhjetë mijë qerre, gjashtë mijë kalorës dhe shumë njerëz, si rëra në bregun e detit. Ata u nisën pra, dhe u vendosën në Mikmash, në lindje të Beth-Avenit.</para>
  <para style="p"><verse number="6" style="v"/>Kur izraelitët e panë se ishin në rrezik (pse populli u gjend ngushtë), u fshehën në shpella, në gëmusha, ndër shkëmbinj, në guva dhe në hauze.</para>
  <para style="p"><verse number="7" style="v"/>Disa Hebrenj kaluan Jordanin për të vajtur në vendin e Gadit dhe të Galaadit. Sauli ishte akoma në Gilgal dhe tërë populli shkonte pas tij duke u dridhur.</para>
  <para style="p"><verse number="8" style="v"/>Ai priti shtatë ditë sipas kohës së caktuar nga Samueli; por Samueli nuk po vinte në Gilgal dhe populli kishte filluar të shpërndahej larg tij.</para>
  <para style="p"><verse number="9" style="v"/>Atëherë Sauli tha: "Më sillni holokaustin dhe flijimet e falënderimit". Pastaj ofroi holokaustin.</para>
  <para style="p"><verse number="10" style="v"/>Sapo kishte mbaruar së ofruari holokaustin, kur erdhi Samueli; dhe Sauli i doli përpara për ta përshëndetur.</para>
  <para style="p"><verse number="11" style="v"/>Por Samueli i tha: "Çfarë bëre kështu?". Sauli u përgjigj: "Kur pashë që populli po shpërndahej larg meje, që ti nuk kishe arritur ditën e caktuar dhe që filistenjtë po mblidheshin në Mikmash, thashë me vete:</para>
  <para style="p"><verse number="12" style="v"/>"Tani filistenjtë do të më sulen në Gilgal dhe unë akoma nuk i jam lutur Zotit". Prandaj e mblodha veten dhe ofrova olokastin".</para>
  <para style="p"><verse number="13" style="v"/>Atëherë Samueli i tha Saulit: "Ti ke vepruar pa mend; nuk ke respektuar urdhërimin që Zoti, Perëndia yt, të kishte dhënë. Në fakt Zoti do të vendoste përgjithnjë mbretërinë tënde mbi Izraelin.</para>
  <para style="p"><verse number="14" style="v"/>Tani përkundrazi mbretëria jote nuk ka për të vazhduar, Zoti ka kërkuar një njeri sipas zemrës së tij, dhe Zoti e ka caktuar princ të populli të tij, sepse ti nuk ke respektuar atë që Zoti të pati urdhëruar".</para>
  <para style="p"><verse number="15" style="v"/>Pastaj Samueli u ngrit dhe u ngjit nga Gilgali në Gibeah të Beniaminit, dhe Sauli kaloi në revistë popullin që gjendej me të; ishin rreth gjashtë qind veta.</para>
  <para style="p"><verse number="16" style="v"/>Sauli, Jonathani, bir i tij, dhe njerëzit që mbetën me ta qëndruan në Gibeah të Beniaminit, ndërsa filistenjtë ishin vendosur në Mikmash.</para>
  <para style="p"><verse number="17" style="v"/>Pastaj nga kampi i filistenjve dolën disa cuba, të ndarë në tri grupe: njeri grup mori udhën në drejtim të Ofrahut, drejt vendit të Shualit;</para>
  <para style="p"><verse number="18" style="v"/>një grup tjetër u fut në rrugën e Beth-Horonit; grupi i tretë mori rrugën e kufirit që sundon luginën e Tseboimit, në drejtim të shkretëtirës.</para>
  <para style="p"><verse number="19" style="v"/>Në tërë vendin e Izraelit nuk gjeje as edhe një kovaç, sepse filistenjtë thoshin: "Hebrenjtë të mos prodhojnë shpata ose shtiza".</para>
  <para style="p"><verse number="20" style="v"/>Kështu tërë izraelitët shkonin te filistenjtë për të mprehur kush plorin, kush sëpatën, kush belin.</para>
  <para style="p"><verse number="21" style="v"/>Çmimi për mprehje ishte një pim për belin, për sëpatën, për sfurkun, për rregullimin e hostenëve.</para>
  <para style="p"><verse number="22" style="v"/>Kështu ditën e betejës nuk shihje as shpatë, as shtizë në duart e tërë njerëzve që ishin me Saulin dhe me Jonathanin, ato i kishin vetëm Sauli dhe Jonathani, bir i tij.</para>
  <para style="p"><verse number="23" style="v"/>Garnizoni i filistenjve doli pastaj dhe u drejtua nga qafa e Mikmashit.</para>
  <chapter number="14" style="c"/>
  <para style="p"><verse number="1" style="v"/>Një ditë ndodhi që Jonathani, bir i Saulit, i tha shqytarit të tij të ri: "Eja, shkojmë drejt pozicioneve të filistenjve, që ndodhen në anën tjetër". Por nuk i tha asgjë të atit.</para>
  <para style="p"><verse number="2" style="v"/>Sauli rrinte atëherë në skajin e Gibeahut nën shegën që është në Migron, dhe njerëzit që ishin me të arrinin në rreth gjashtë qind veta.</para>
  <para style="p"><verse number="3" style="v"/>Ahijahu, bir i Ahitubit, vëllai i Ikabodit, birit të Finehasit, birit të Elit, prift i Zotit, në Shiloh kishte veshur efodin. Por populli nuk e dinte që Jonathani kishte ikur.</para>
  <para style="p"><verse number="4" style="v"/>Ndërmjet kalimeve nëpër të cilat Jonathani kërkonte të arrinte në pozicionin e filistenjve, kishte një shkëmb që ngrihej nga një anë dhe një shkëmb që ngrihej nga ana tjetër; njëri quhej Botsets dhe tjetri Seneh.</para>
  <para style="p"><verse number="5" style="v"/>Njëri nga shkëmbinjtë ngrihej në veri, përballë Mikmashit dhe tjetri në jug, përballë Gibeahut.</para>
  <para style="p"><verse number="6" style="v"/>Jonathani i tha shqytarit të ri: "Eja, shkojmë drejt pozicioneve të këtyre të parrethprerëve; ndofta Zoti ka për të vepruar në favorin tonë, sepse asgjë nuk e pengon Zotin të sigurojë shpëtimin me shumë ose me pak njerëz".</para>
  <para style="p"><verse number="7" style="v"/>Shqytari i tij iu përgjigj: "Bëj ç'ke për zemër; shko përpara; jam gati të shkoj me ty ku ta dëshirojë zemra jote".</para>
  <para style="p"><verse number="8" style="v"/>Atëherë Jonathani tha: "Ja, ne do të shkojmë drejt atyre njerëzve dhe do t'i bëjmë që të na shohin.</para>
  <para style="p"><verse number="9" style="v"/>Po të na thonë: "Ndaluni derisa t'ju arrijmë", ne do të qëndrojmë në vend dhe nuk do të shkojmë tek ata;</para>
  <para style="p"><verse number="10" style="v"/>por në rast se na thonë: "Ejani te ne", ne do të shkojmë, sepse Zoti i ka dhënë në duart tona; dhe kjo do të na shërbejë si shenjë".</para>
  <para style="p"><verse number="11" style="v"/>Kështu të dy u panë nga garnizoni i filistenjve; dhe filistenjtë thanë: "Ja hebrenjtë që po dalin nga shpellat ku ishin fshehur!".</para>
  <para style="p"><verse number="12" style="v"/>Pastaj njerëzit e garnizonit iu kthyen Jonathanit dhe shqytarit të tij dhe thanë: "Ejani te ne se kemi diçka për t'ju thënë". Atëherë Jonathani i tha shqytarit të tij: "Eja pas meje, sepse Zoti i ka dhënë në duart e Izraelit".</para>
  <para style="p"><verse number="13" style="v"/>Jonathani u ngjit duke u kacavarur me duar dhe me këmbë, i ndjekur nga shqytari i tij. Filistenjtë binin përpara Jonathanit, dhe shqytari pas tij i vriste.</para>
  <para style="p"><verse number="14" style="v"/>Kjo qe masakra e parë e kryer nga Jonathani dhe nga shqytari i tij; në të humbën jetën rreth njëzet veta, në një sipërfaqe prej rreth gjysmë jugeri tokë.</para>
  <para style="p"><verse number="15" style="v"/>Tmerri u përhap në kamp, në fshatra dhe në gjithë popullin; edhe garnizoni dhe cubat u trembën gjithashtu; bile edhe toka u drodh dhe u shndërrua kështu në një llahtarë të Perëndisë.</para>
  <para style="p"><verse number="16" style="v"/>Rojet e Saulit në Gibeah të Beniaminit vështruan dhe panë që turma po shpërndahej dhe po ikte sa andej këtej.</para>
  <para style="p"><verse number="17" style="v"/>Atëherë Sauli u tha njerëzve që ishin me të: "Bëni apelin për të parë se kush ka ikur nga ne". U bë apeli, dhe ja, mungonin Jonathani dhe shqytari i tij.</para>
  <para style="p"><verse number="18" style="v"/>Atëherë Sauli i tha Ahijaut: "Afroje arkën e Perëndisë!" (sepse në atë kohë arka e Perëndisë ishte me bijtë e Izraelit).</para>
  <para style="p"><verse number="19" style="v"/>Ndërsa Sauli fliste me priftin, rrëmuja në kampin e filistenjve vazhdonte të shtohej; kështu Sauli i tha priftit: "Hiqe dorën tënde!".</para>
  <para style="p"><verse number="20" style="v"/>Pastaj Sauli dhe tërë populli që ishte me të u mblodhën dhe lëvizën drejt vendit të betejës; dhe ja që shpata e secilit drejtohej kundër shokut të tij dhe rrëmuja ishte shumë e madhe.</para>
  <para style="p"><verse number="21" style="v"/>Vetë hebrenjtë, të cilët prej pak kohe gjendeshin me filistenjtë dhe ishin ngjitur bashkë me ta në kamp nga krahina përreth, u bashkuan me izraelitët që ishin me Saulin dhe Jonathanin.</para>
  <para style="p"><verse number="22" style="v"/>Po kështu tërë izraelitët që ishin fshehur në zonën malore të Efraimit, kur mësuan që filistenjtë po ia mbathnin, filluan edhe ata t'i ndjekin duke marrë pjesë në betejë.</para>
  <para style="p"><verse number="23" style="v"/>Kështu atë ditë Zoti e shpëtoi Izraelin dhe beteja u shtri deri në Beth-Aven.</para>
  <para style="p"><verse number="24" style="v"/>Por atë ditë njerëzit e Izraelit ishin të rraskapitur, sepse Sauli e kishte vënë popullin të betohej: "I mallkuar qoftë ai që do të prekë ushqim para mbrëmjes, para se të hakmerrem me armiqtë e mi".</para>
  <para style="p"><verse number="25" style="v"/>Tërë populli hyri në një pyll, ku kishte mjaltë për tokë.</para>
  <para style="p"><verse number="26" style="v"/>Me të hyrë populli në pyll, ai pa mjaltin që kullonte; por askush nuk e çoi dorën në gojë, sepse populli kishte frikë nga betimi që kishte bërë.</para>
  <para style="p"><verse number="27" style="v"/>Por Jonathani nuk e kishte dëgjuar atin e tij kur ai e kishte vënë popullin të betohej; prandaj zgjati majën e bastunit që kishte në dorë, e ngjeu në hojet e mjaltit dhe e çoi në gojë; kështu shikimi i tij u bë më i qartë.</para>
  <para style="p"><verse number="28" style="v"/>Njëri nga populli mori fjalën dhe tha: "Ati yt e ka vënë enkas popullin ta bëjë këtë betim, duke thënë: "Mallkuar qoftë ai njeri që do të prekë ushqim sot", megjithëse populli ishte i rraskapitur".</para>
  <para style="p"><verse number="29" style="v"/>Atëherë Jonathani tha: "Ati im i solli dëm vendit; unë shijova pak nga ky mjaltë dhe shikimi im u bë më i qartë.</para>
  <para style="p"><verse number="30" style="v"/>Sa më mirë do të kishte qenë sikur populli të kishte ngrënë sot lirisht plaçkën që gjeti te armiqtë! A nuk do të kishte pasur një masakër më të madhe të filistenjve?".</para>
  <para style="p"><verse number="31" style="v"/>Po atë ditë ata i mundën filistenjtë nga Mikmashi deri në Aijalon, por populli ishte tepër i lodhur.</para>
  <para style="p"><verse number="32" style="v"/>Kështu populli u hodh mbi plaçkën, rrëmbeu dele, lopë dhe viça dhe i theri për tokë; dhe populli i hëngri me gjithë gjakun e tyre.</para>
  <para style="p"><verse number="33" style="v"/>Këtë ia treguan Saulit dhe i thanë: "Ja, populli po mëkaton kundër Zotit duke ngrënë mish me gjithë gjakun". Ai tha: "Ju keni kryer një shkelje; rrokullisni menjëherë një gur të madh pranë meje".</para>
  <para style="p"><verse number="34" style="v"/>Pastaj Sauli urdhëroi: "Shpërndahuni midis popullit dhe i thoni: "Secili të sjellë këtu tek unë lopën dhe delen e tij; i therrni këtu dhe pastaj i hani, por mos mëkatoni ndaj Zotit, duke ngrënë mish me gjithë gjakun e tij!". Kështu gjithkush nga populli solli me vete lopën e tij dhe e theri në atë vend.</para>
  <para style="p"><verse number="35" style="v"/>Sauli ndërtoi pastaj një altar kushtuar Zotit; ky ishte altar i parë që ai i ndërtoi Zotit.</para>
  <para style="p"><verse number="36" style="v"/>Pastaj Sauli tha: "Të zbresim natën për të ndjekur filistenjtë dhe t'i zhveshim deri në dritën e mëngjesit; dhe të mos lëmë asnjë prej tyre të gjallë". Populli u përgjigj: "Vepro si të të duket më</para>
  <para style="p"><verse number="37" style="v"/>Kështu Sauli e pyeti Perëndinë: "A duhet të zbres për të ndjekur filistenjtë? A do t'i lësh në duart e Izraelit?". Por Perëndia nuk dha asnjë përgjigje.</para>
  <para style="p"><verse number="38" style="v"/>Atëherë Sauli tha: "Afrohuni këtu, ju gjithë krerë të popullit, pranoni dhe shikoni mëkatin e kryer sot,</para>
  <para style="p"><verse number="39" style="v"/>sepse, ashtu siç është e vërtetë që Zoti, shpëtimtari i Izraelit, jeton edhe sikur të gjendej te Jonathani, biri im, ai duhet të vdesë". Por asnjeri nga tërë populli nuk iu përgjigj atij.</para>
  <para style="p"><verse number="40" style="v"/>Atëherë ai i tha gjithë Izraelit: "Ju qëndroni në një anë, dhe unë dhe biri im Jonathan do të qëndrojmë nga ana tjetër". Populli iu përgjigj Saulit: "Bëj atë që të duket më mirë".</para>
  <para style="p"><verse number="41" style="v"/>Prandaj Sauli i tha Zotit: "O Perëndi i Izraelit, na jep përgjigjen e drejtë". Kështu u caktuan Jonathani dhe Sauli dhe populli jo.</para>
  <para style="p"><verse number="42" style="v"/>Pastaj Sauli tha: "Hidhni short midis meje dhe Jonathanit, birit tim". Kështu u caktua Jonathani.</para>
  <para style="p"><verse number="43" style="v"/>Atëherë Sauli i tha Jonathanit: "Më trego ç'ke bërë". Jonathani i tha: "Kam provuar pak mjaltë me majën e bastunit që kisha në dorë; ja, ku jam, kam për të vdekur!".</para>
  <para style="p"><verse number="44" style="v"/>Sauli tha: "Perëndia e bëftë këtë dhe bile më keq, sepse ti ke për të vdekur me siguri, o Jonathan!".</para>
  <para style="p"><verse number="45" style="v"/>Po populli i tha Saulit: "A duhet të vdesë Jonathani që ka sjellë këtë çlirim të madh në Izrael? Mos ndodhtë kurrë! Ashtu siç është e vërtetë që Zoti jeton, nuk ka për të rënë në tokë as edhe një fije floku nga koka e tij, sepse sot ai ka vepruar bashkë me Perëndinë"! Kështu populli e shpëtoi Jonathanin dhe ai nuk vdiq.</para>
  <para style="p"><verse number="46" style="v"/>Pastaj Sauli u kthye nga ndjekja e filistenjve dhe filistenjtë u kthyen në vendin e tyre.</para>
  <para style="p"><verse number="47" style="v"/>Kështu Sauli e forcoi mbretërinë e Izraelit dhe luftoi kundër gjithë armiqve që ndodheshin rreth e qark: Moabit, bijve të Amonit, Edomit, mbretërve të Tsobahut dhe filistenjve; ai korrte fitore nga çdo anë që të kthehej.</para>
  <para style="p"><verse number="48" style="v"/>Kreu vepra trimërie, mundi amalekitët dhe çliroi nga duart e atyre që e plaçkitnin.</para>
  <para style="p"><verse number="49" style="v"/>Bijtë e Saulit ishin Jonathani, Jishuji dhe Malkishuahu; dy bijat e tij quheshin Merab, më e madhja, dhe Mikal më e vogla.</para>
  <para style="p"><verse number="50" style="v"/>E shoqja e Saulit quhej Ahinoam, ishe bija e Ahimaazit; emri i komandantit të ushtrisë së tij ishte Abner, bir i Nrerit, ungji i Saulit.</para>
  <para style="p"><verse number="51" style="v"/>Kishi, ati i Saulit, dhe Neri, ati i Abnerit, ishin bijtë e Abielit.</para>
  <para style="p"><verse number="52" style="v"/>Gjatë gjithë jetës së Saulit pati një luftë të pamëshirshme kundër filistenjve; çdo njeri të fortë dhe çdo të ri trim që Sauli shikonte, i merrte me vete.</para>
  <chapter number="15" style="c"/>
  <para style="p"><verse number="1" style="v"/>Pastaj Samueli i tha Saulit: "Zoti më ka dërguar që të të vajos mbret mbi popullin tënd, mbi Izraelin; tani dëgjo fjalët e Zotit.</para>
  <para style="p"><verse number="2" style="v"/>Kështu thotë Zoti i ushtrive: Unë do ta dënoj Amalekun për atë që i bëri Izraelit kur i preu rrugën, ndërsa po dilte nga Egjipti.</para>
  <para style="p"><verse number="3" style="v"/>Tani shko, godit Amalekun dhe cakto shfarosjen e të gjitha gjërave që ai ka pa pasur fare mëshirë për të, por vrit burra dhe gra, fëmijë dhe foshnja gjiri, lopë e dhen, deve dhe gomarë".</para>
  <para style="p"><verse number="4" style="v"/>Sauli thirri popullin dhe kaloi në parakalim në Telaim; dyqind mijë këmbësorë dhe dhjetë mijë njerëz të Judës.</para>
  <para style="p"><verse number="5" style="v"/>Sauli erdhi në qytetin e Amalekut dhe zuri pritë në luginë.</para>
  <para style="p"><verse number="6" style="v"/>pastaj Sauli u tha kenenjve: "Shkoni, tërhiquni, dilni jashtë amalekitëve, që të mos ju shkatërrojë bashkë me ta, sepse ju u treguat të mëshirshëm me të gjithë bijtë e Izraelit kur po dilnin nga Egjipti". Kështu kenenjtë u tërhoqën nga radhët e amalekitëve.</para>
  <para style="p"><verse number="7" style="v"/>Sauli i mundi amalekitët nga Havilahu deri në Shur, që ndodhet përballë Egjiptit.</para>
  <para style="p"><verse number="8" style="v"/>Ai e zuri të gjallë Agagun, mbretin e amalekitëve, dhe vendosi shfarosjen e të gjithë popullit, duke i vrarë me shpatë.</para>
  <para style="p"><verse number="9" style="v"/>Por Sauli dhe populli kursyen Agagun dhe pjesën më të mirë të deleve dhe të lopëve, të kafshëve të majme, të qengjave dhe të kafshëve më të mira, duke mos vendosur shkatërrimin e tyre; por vendosën zhdukjen e tërë sendeve që ishin të një cilësie të dobët dhe pa asnjë vlerë.</para>
  <para style="p"><verse number="10" style="v"/>Atëherë fjala e Zotit iu drejtua Samuelit, duke i thënë:</para>
  <para style="p"><verse number="11" style="v"/>"Unë jam penduar që e kam bërë Saulin mbret, sepse ai është larguar nga unë dhe nuk ka zbatuar urdhrat e mia". Samueli u trishtua dhe i klithi tërë natën Zotit.</para>
  <para style="p"><verse number="12" style="v"/>Në mëngjes herët Samueli u ngrit për t'i dalë përpara Saulit; por erdhën t'i thonë Samuelit: "Sauli ka shkuar në Karmel, dhe i ka ngritur vetes një monument; pastaj është kthyer duke kaluar tutje dhe ka zbritur në Gilgal".</para>
  <para style="p"><verse number="13" style="v"/>Atëherë Samueli shkoi te Sauli dhe ky i tha: "Qofsha i bekuar nga Zoti! Unë e kam zbatuar urdhrin e Zotit".</para>
  <para style="p"><verse number="14" style="v"/>Por Samueli tha: "Ç'është kjo blegërimë dhensh që më vjen në vesh dhe kjo pëllitje lopësh që po dëgjoj?".</para>
  <para style="p"><verse number="15" style="v"/>Sauli u përgjigj: "Këto janë kafshë që ua kemi marrë amalekitëve, sepse populli kurseu pjesën më të mirë të deleve dhe të lopëve për t'i ofruar si flijime Zotit, Perëndisë tënd; por pjesën tjetër e kemi caktuar të shfaroset".</para>
  <para style="p"><verse number="16" style="v"/>Atëherë Samueli i tha Saulit: "Mjaft! Unë do të të tregoj atë që më tha Zoti sonte!". Sauli i tha "Fol".</para>
  <para style="p"><verse number="17" style="v"/>Kështu Samueli tha: "A nuk është vallë e vërtetë që kur ishe i vogël në sytë e tu ishe bërë kreu i fiseve të Izraelit, dhe që Zoti të ka vajosur mbret të Izraelit?</para>
  <para style="p"><verse number="18" style="v"/>Zoti të kishte ngarkuar një mision, duke thënë: "Shko, vendos shfarosjen e mëkatarëve amalekitë dhe lufto kundër tyre derisa të shfarosen".</para>
  <para style="p"><verse number="19" style="v"/>Pse, pra, nuk iu binde zërit të Zotit, por u hodhe mbi plaçkën dhe bëre atë që është e keqe në sytë e Zotit?".</para>
  <para style="p"><verse number="20" style="v"/>Sauli i tha Samuelit: "Por unë iu binda zërit të Zotit, plotësova misionin që Zoti më kishte ngarkuar, solla Agagun, mbretin e Amalekut, dhe caktova për shfarosje amalekitët.</para>
  <para style="p"><verse number="21" style="v"/>Por populli mori gjërat më të mira që duhet të ishin shfarosur, për t'i bërë flijime Zotit, Perëndisë tënd, në Gilgal".</para>
  <para style="p"><verse number="22" style="v"/>Samueli i tha: "Ndoshta i pëlqejnë Zotit holokaustet dhe flijimet si bindje ndaj zërit të Zotit? Ja, bindja është më e mirë se flijimi; dhe të dëgjosh me kujdes është më mirë se dhjami i deshve.</para>
  <para style="p"><verse number="23" style="v"/>Sepse rebelimi është si mëkati i shortarisë dhe kryeneçësia është si kulti i idhujve dhe i perëndive shtëpiake. Duke qenë se ke hedhur poshtë fjalën e Zotit, edhe ai të ka hedhur poshtë si mbret".</para>
  <para style="p"><verse number="24" style="v"/>Atëherë Sauli i tha Samuelit: "Kam mëkatuar sepse kam shkelur urdhrin e Zotit dhe fjalët e tua, dhe kjo sepse kisha frikë nga populli dhe dëgjova zërin e tij.</para>
  <para style="p"><verse number="25" style="v"/>Por tani, të lutem, falma mëkatin tim dhe kthehu me mua, që unë të mund të bie përmbys para Zotit".</para>
  <para style="p"><verse number="26" style="v"/>Por Samueli iu përgjigj Saulit: "Unë nuk do të kthehem me ty, sepse ke hedhur poshtë fjalën e Zotit dhe Zoti të ka hedhur poshtë ty, që ti të mos jesh më mbret mbi Izraelin".</para>
  <para style="p"><verse number="27" style="v"/>Ndërsa Samueli po kthehej për të ikur, Sauli i kapi skajin e mantelit të tij që u gris.</para>
  <para style="p"><verse number="28" style="v"/>Atëherë Samueli i tha: "Zoti hoqi sot nga duart e tua mbretërinë e Izraelit dhe ia dha një tjetri, që është më i mirë se ti.</para>
  <para style="p"><verse number="29" style="v"/>Lavdia e Izraelit nuk do të gënjejë, dhe nuk do të pendohet, sepse ai nuk është njeri që pendohet".</para>
  <para style="p"><verse number="30" style="v"/>Atëherë Sauli tha: "Kam mëkatuar, por tani më ndero, të lutem, para pleqve të popullit tim dhe përpara Izraelit; kthehu me mua, që të bie përmbys përpara Zotit, Perëndisë tënd".</para>
  <para style="p"><verse number="31" style="v"/>Kështu Samueli u kthye me Saulin, dhe Sauli ra përmbys përpara Zotit.</para>
  <para style="p"><verse number="32" style="v"/>Pastaj Samueli tha: "Më sillni Agagun, mbretin e amalekitëve". Agagu shkoi tek ai me qejf. Agagu thoshte: "Me siguri hidhërimi i vdekjes ka kaluar".</para>
  <para style="p"><verse number="33" style="v"/>Samueli i tha: "Ashtu si shpata i la pa fëmijë gratë, kështu edhe nëna jote do të mbetet pa të birin midis grave". Pastaj Samueli e preu copë-copë Agagun përpara Zotit në Gilgal.</para>
  <para style="p"><verse number="34" style="v"/>Pastaj Samueli shkoi në Ramah dhe Sauli shkoi në shtëpinë e tij, në Gibeahun e tij.</para>
  <para style="p"><verse number="35" style="v"/>Samueli nuk shkoi për ta parë më Saulin deri ditën e vdekjes së tij, sepse Samueli mbante zi për Saulin; dhe Zoti u pendua që e kishte bërë Saulin mbret të Izraelit.</para>
  <chapter number="16" style="c"/>
  <para style="p"><verse number="1" style="v"/>Zoti i tha Samuelit: "Deri kur do të mbash zi për Saulin, kurse unë e kam hedhur poshtë që mos mbretërojë mbi Izrael? Mbushe me vaj bririn tënd dhe nisu; po të dërgoj tek Isai, Betlemiti, sepse kam zgjedhur një mbret midis bijve të tij".</para>
  <para style="p"><verse number="2" style="v"/>Samueli u përgjigj: "Si mund të shkoj? Sauli ka për ta mësuar dhe do të më vrasë". Zoti tha: "Do të marrësh me vete një mëshqerre dhe do të thuash: "Kam ardhur për t'i ofruar një flijim Zotit".</para>
  <para style="p"><verse number="3" style="v"/>Do të ftosh Isain në ceremoninë e flijimit, unë do të të tregoj atë që duhet të bësh, dhe ti ke për të vajosur atë që do të të them unë".</para>
  <para style="p"><verse number="4" style="v"/>Kështu Samueli bëri atë që i kishte thënë Zoti dhe shkoi në Betlem; pleqtë e qytetit i dolën përpara duke u dridhur dhe i thanë: "Po na vjen në mënyrë paqësore?".</para>
  <para style="p"><verse number="5" style="v"/>Ai u përgjigj "Vij në mënyrë paqësore; kam ardhur për t'i ofruar një flijim Zotit; pastrohuni dhe ejani me mua në flijim". Vuri të pastrohen edhe Isain dhe bijtë e tij dhe i ftoi në flijim.</para>
  <para style="p"><verse number="6" style="v"/>Kur ata arritën, ai ia vuri syrin Eliabit dhe tha: "Me siguri i vajosuri i Zotit është para tij".</para>
  <para style="p"><verse number="7" style="v"/>Por Zoti i tha Samuelit: "Mos ia shiko as pamjen as shtatgjatësinë, sepse unë e kam refuzuar, sepse Zoti nuk shikon si shikon njeriu, njeriu shikon pamjen, kurse Zoti shikon zemrën".</para>
  <para style="p"><verse number="8" style="v"/>Atëherë Isai thirri Abinadabin dhe e bëri të kalojë përpara Samuelit; por Samueli tha: "Zoti nuk zgjodhi as këtë".</para>
  <para style="p"><verse number="9" style="v"/>Pastaj Isai bëri të kalojë Shamahu, por Samueli tha: "Zoti nuk zgjodhi as këtë".</para>
  <para style="p"><verse number="10" style="v"/>Kështu Isai bëri të kalojnë shtatë nga bijtë e tij përpara Samuelit; por Samueli i tha Isait: "Zoti nuk zgjodhi asnjë prej tyre".</para>
  <para style="p"><verse number="11" style="v"/>Pastaj Samueli i tha Isait: "A janë këtu tërë bijtë e tu?". Ai u përgjigj: "Mungon më i riu që tani është duke kullotur delet". Samueli i tha Isait: "Dërgo ta sjellin, sepse nuk do të shtrohemi në tryezë para se ai të vijë këtu".</para>
  <para style="p"><verse number="12" style="v"/>Atëherë ai dërgoi njerëz ta marrin. Davidi ishte kuqalash, me sy të bukur dhe pamje të hijshme. Dhe Zoti tha: "Ngrihu, vajose se ai është".</para>
  <para style="p"><verse number="13" style="v"/>Atëherë Samueli mori bririn e vajit dhe e vajosi para vëllezërve të tij; që nga ajo ditë Fryma e Zotit zbriti te Davidi. Pastaj Samueli u ngrit dhe shkoi në Ramah.</para>
  <para style="p"><verse number="14" style="v"/>Fryma e Zotit ishte larguar nga Sauli dhe një frymë e keqe e terrorizonte nga ana e Zotit.</para>
  <para style="p"><verse number="15" style="v"/>Shërbëtorët e Saulit i thanë "Ja, një frymë e keqe të shqetëson nga ana e Perëndisë.</para>
  <para style="p"><verse number="16" style="v"/>Zoti ynë të urdhërojë, pra, që shërbëtorët e tu që rrinë përpara teje të gjejnë një njeri që i bie mirë harpës; kur pastaj fryma e keq nga ana e Perëndisë do të të zotërojë, ai do t'i bjerë harpës dhe ti do ta ndjesh veten mirë".</para>
  <para style="p"><verse number="17" style="v"/>Sauli u tha shërbëtorëve të tij: "Më gjeni një njeri që i bie mirë dhe ma sillni".</para>
  <para style="p"><verse number="18" style="v"/>Atëherë një nga shërbëtorët filloi të thotë: Ja, unë pashë një nga bijtë e Isait, Betlemitit, që i bie mirë dhe që është një njeri i fortë dhe trim, i shkathët në luftim, gojëtar i hijshëm; dhe Zoti është me të".</para>
  <para style="p"><verse number="19" style="v"/>Sauli, pra, i dërgoi lajmëtarë Isait për t'i thënë: "Më dërgo birin tënd Davidin, që është me kopenë".</para>
  <para style="p"><verse number="20" style="v"/>Atëherë Isai mori një gomar të ngarkuar me bukë, një calik me verë, një kec dhe ia dërgoi Saulit me anë të Davidit, birit të tij.</para>
  <para style="p"><verse number="21" style="v"/>Davidi arriti te Sauli dhe hyri në shërbim të tij; Saulit i hyri në zemër dhe e bëri shqyrtar të tij.</para>
  <para style="p"><verse number="22" style="v"/>Sauli dërgoi pastaj t'i thonë Isait: "Të lutem, lëre Davidin në shërbimin tim, sepse ai gëzon hirin tim".</para>
  <para style="p"><verse number="23" style="v"/>Kur fryma e keq nga ana e Perëndisë sundonte mbi Saulin, Davidi merrte harpën dhe i binte; atëherë Sauli e ndjente veten të qetësuar dhe më mirë dhe fryma e keqe largohej prej tij.</para>
  <chapter number="17" style="c"/>
  <para style="p"><verse number="1" style="v"/>Filistenjtë i mblodhën trupat e tyre për luftë; u mblodhën në Sokoh, që është pronë e Judës, dhe e ngritën kampin e tyre në Efes-Damim midis Sokohut dhe Azekahut.</para>
  <para style="p"><verse number="2" style="v"/>Edhe Sauli dhe njerëzit e Izraelit u mblodhën dhe e ngritën kampin e tyre në luginën e Terebintos, dhe u rreshtuan për betejë kundër filistenjve.</para>
  <para style="p"><verse number="3" style="v"/>Filistenjtë ndodheshin në mal nga një anë dhe Izraeli ishte në mal nga ana tjetër, dhe midis tyre ndodhej lugina.</para>
  <para style="p"><verse number="4" style="v"/>Nga kampi i filistenjve doli një kampion i quajtur Goliath, nga Gathi, i lartë gjashtë kubitë dhe një pëllëmbë.</para>
  <para style="p"><verse number="5" style="v"/>Kishte në kokë një helmetë prej bronzi, ishte veshur me një parzmore, pesha e të cilit ishte pesë mijë sikla bronzi;</para>
  <para style="p"><verse number="6" style="v"/>në këmbë kishte këmbore prej bronzi dhe mbi sup mbante një ushtë prej hekuri.</para>
  <para style="p"><verse number="7" style="v"/>Maja e ushtës së tij ishte si shuli i një endësi dhe peshonte gjashtë qind sikla argjendi: para tij ecte shqytari i tij.</para>
  <para style="p"><verse number="8" style="v"/>Ai u ndal dhe u thirri grupeve të ushtarëve të Izraelit: "Pse keni dalë për t'u radhitur në formacion beteje? A nuk jam unë një filiste dhe ju shërbëtorë të Saulit? Zgjidhni një burrë që të dalë kundër meje.</para>
  <para style="p"><verse number="9" style="v"/>Në rast se do të jetë në gjendje të luftojë me mua dhe të më vrasë, ne do të jemi shërbëtorët tuaj; por në rast se dal unë fitues dhe e vras, atëherë ju do të jeni shërbëtorët tanë dhe do të na shërbeni".</para>
  <para style="p"><verse number="10" style="v"/>Pastaj filisteu shtoi: "Unë sot po sfidoj trupat e Izraelit: "Më jepni një burrë dhe do të luftojmë!".</para>
  <para style="p"><verse number="11" style="v"/>Kur Sauli dhe tërë Izraeli dëgjuan këto fjalë të filisteut, mbetën të shtangur dhe u hyri një frikë e madhe.</para>
  <para style="p"><verse number="12" style="v"/>Davidi ishte biri i atij efrateut të Betlemit të Judës, që mbante emrin Isai dhe kishte tetë bij. Në kohën e Saulit, ky njeri ishte i plakur dhe i shtyrë në moshë.</para>
  <para style="p"><verse number="13" style="v"/>Tre bijtë më të mëdhenj të Isait kishin shkuar në luftë me Saulin: emrat e tre bijve të tij që kishin shkuar në luftë ishin: Eliabi, i parëlinduri, Abinadabi i dyti dhe Shamahu i treti.</para>
  <para style="p"><verse number="14" style="v"/>Davidi ishte më i riu dhe tre më të mëdhenjtë kishin shkuar pas Saulit.</para>
  <para style="p"><verse number="15" style="v"/>Davidi përkundrazi shkonte dhe vinte nga Sauli për të kullotur kopenë e atit të tij në Betlem.</para>
  <para style="p"><verse number="16" style="v"/>Filisteu u dilte përpara në mëngjes dhe në mbrëmje, dhe vazhdoi të dalë dyzet ditë me radhë.</para>
  <para style="p"><verse number="17" style="v"/>Isai i tha Davidit, birit të tij: "Merr për vëllezërit e tu një efë nga ky grurë i pjekur dhe dhjetë bukë dhe çoji shpejt vëllezërve të tu në kamp.</para>
  <para style="p"><verse number="18" style="v"/>Dërgo edhe këto dhjetë forma djathi komandantit të mijëshes së tyre; shiko si janë vëllezërit e tu dhe më sill një peng nga ana e tyre.</para>
  <para style="p"><verse number="19" style="v"/>Sauli me gjithë vëllezërit e tu dhe gjithë burrat e Izraelit janë në luginën e Terebintit për të luftuar filistenjtë".</para>
  <para style="p"><verse number="20" style="v"/>Kështu Davidi u ngrit herët në mëngjes, ia la delet e tij një rojtari, mori ngarkesën e tij dhe u nis ashtu siç e kishte urdhëruar Isai. Arriti në kampin e qerreve, kur ushtria po dilte për t'u radhitur në formacion beteje dhe lëshonte britma lufte.</para>
  <para style="p"><verse number="21" style="v"/>izraelitët dhe filistenjtë ishin radhitur për betejë, një ushtri kundër tjetrës.</para>
  <para style="p"><verse number="22" style="v"/>Davidi, pasi la ngarkesën e tij në duart e rojtarit të bagazheve, vrapoi në drejtim të grupimeve të betejës; me të arritur në vend, pyeti vëllezërit e tij si ishin.</para>
  <para style="p"><verse number="23" style="v"/>Ndërsa po fliste me ata, ja ku doli nga radhët e filistenjve ai kampion, filisteu i Gathit, që mbante emrin Goliath dhe përsëriti po ato fjalë; dhe Davidi i dëgjoi.</para>
  <para style="p"><verse number="24" style="v"/>Tërë njerëzit e Izraelit, me ta parë atë njeri, ikën para tij dhe u hyri një frikë e madhe.</para>
  <para style="p"><verse number="25" style="v"/>Njerëzit e Izraelit thoshin: "E keni parë këtë njeri që shkon përpara? Ai shkon përpara për të vënë në provë sedrën e Izraelit. Ai që do ta vrasë, kushdo qoftë, do të shpërblehet me pasuri të mëdha nga mbreti, ky do t'i japë për grua të bijën dhe do të përjashtojë nga çdo haraç shtëpinë e atit të tij në Izrael".</para>
  <para style="p"><verse number="26" style="v"/>Atëherë Davidi, duke iu drejtuar njerëzve që ishin pranë tij, tha: "Çfarë do t'i bëjnë atij burri që do të vrasë këtë filiste dhe do ta largojë turpin nga Izraeli? Po kush është ky Filiste, i parrethprerë, që guxon të poshtërojë ushtrinë e Perëndisë të gjallë?".</para>
  <para style="p"><verse number="27" style="v"/>Njerëzit iu përgjigjën me po ato fjalë, duke thënë: "Kështu do të bëhet me atë që do ta vrasë".</para>
  <para style="p"><verse number="28" style="v"/>Eliabi, vëllai i tij më i madh, e dëgjoi ndërsa fliste me ata njerëz; kështu Eliabi u zemërua me Davidin dhe tha: "Pse erdhe këtu? Kujt ia le ato pak dele në shkretëtirë? Unë e njoh krenarinë tënde dhe ligësinë e zemrës sate, ke zbritur këtu për të parë betejën?".</para>
  <para style="p"><verse number="29" style="v"/>Davidi u përgjigj: "Ç'kam bërë unë tani?. Nuk ishte veçse një pyetje e thjeshtë!".</para>
  <para style="p"><verse number="30" style="v"/>Duke u larguar prej tij, iu drejtua një tjetri dhe i bëri po atë pyetje; dhe njerëzit i dhanë po atë përgjigje të mëparshme.</para>
  <para style="p"><verse number="31" style="v"/>Sa dëgjuan fjalët që Davidi kishte thënë, ia treguan Saulit dhe ky dërgoi njerëz që ta thërresin.</para>
  <para style="p"><verse number="32" style="v"/>Davidi i tha Saulit: "Asnjeri të mos ligështohet për shkak të tij! Shërbëtori yt do të shkojë të luftojë me këtë Filiste".</para>
  <para style="p"><verse number="33" style="v"/>Sauli i tha Davidit: "Ti nuk mund të shkosh të luftosh kundër këtij filisteu, sepse ti je akoma djalosh, ndërsa ai është një luftëtar qysh në të ritë e tij".</para>
  <para style="p"><verse number="34" style="v"/>Por Davidi iu përgjigj Saulit: "Shërbëtori yt kulloste kopenë e atit të tij; kur një luan ose një ari vinte për të rrëmbyer një dele nga kopeja,</para>
  <para style="p"><verse number="35" style="v"/>unë e ndiqja, e godisja dhe ia rrëmbeja nga goja; në qoftë se ai kthehej kundër meje, unë e kapja nga krifa, e godisja dhe e vrisja.</para>
  <para style="p"><verse number="36" style="v"/>Po, shërbëtori yt ka vrarë luanin dhe ariun; dhe ky filiste i parrethprerë do të pësojë të njëjtin fat, sepse ka fyer ushtrinë e Perëndisë të gjallë".</para>
  <para style="p"><verse number="37" style="v"/>Davidi shtoi: "Zoti që më shpëtoi nga kthetrat e luanit dhe nga panxha e ariut, do të më shpëtojë edhe nga dora e këtij filisteu". Atëherë Sauli i tha Davidit: "Shko dhe Zoti qoftë me ty".</para>
  <para style="p"><verse number="38" style="v"/>Pastaj Sauli e veshi Davidin me armaturën e tij, i vuri në kokë një përkrenare prej bronzi dhe i veshi parzmoren.</para>
  <para style="p"><verse number="39" style="v"/>Pastaj Davidi ngjeshi shpatën e Saulit mbi armaturën dhe u përpoq të ecë, sepse nuk ishte mësuar. Por Davidi i tha Saulit: "Unë nuk mund të eci me këtë armaturë, sepse nuk jam mësuar me të". Dhe kështu Davidi e hoqi nga trupi i tij.</para>
  <para style="p"><verse number="40" style="v"/>Pastaj mori në dorë shkopin e tij, zgjodhi pesë gurë të lëmuar në përrua, i vuri në torbën e bariut, në një thes të vogël që kishte me vete; pastaj me hobenë në dorë u nis kundër filisteut.</para>
  <para style="p"><verse number="41" style="v"/>Edhe filisteu përparoi duke iu afruar gjithnjë e më tepër Davidit, ndërsa shqytari i tij e paraprinte.</para>
  <para style="p"><verse number="42" style="v"/>Filisteu shikonte me kujdes dhe, me të parë Davidin, e përçmoi sepse ishte vetëm një i ri, kuqalash dhe i hijshëm.</para>
  <para style="p"><verse number="43" style="v"/>Filisteu i tha Davidit: "Mos jam vallë një qen që po del kundër meje me shkop në dorë?". Dhe filisteu e mallkoi Davidin në emër të perëndive të tij.</para>
  <para style="p"><verse number="44" style="v"/>Pastaj filisteu i tha Davidit: "Eja këtu, dhe unë do t'ia jap mishin tënd shpendëve të qiellit dhe kafshëve të fushave".</para>
  <para style="p"><verse number="45" style="v"/>Atëherë Davidi iu përgjigj filisteut: "Ti po më vjen me shpatë, me shtizë dhe me ushtë; kurse unë po të dal në emër të Zotit të ushtrive, Perëndisë të ushtrisë së Izraelit që ti ke fyer.</para>
  <para style="p"><verse number="46" style="v"/>Pikërisht sot Zoti do të të dorëzojë në duart e mia; dhe unë do të të rrëzoj, do të pres kokën tënde dhe do t'u jap pikërisht sot kufomat e ushtrisë së filistenjve shpendëve të qiellit dhe bishave të tokës, me qëllim që gjithë dheu të mësojë se ka një Perëndi në Izrael.</para>
  <para style="p"><verse number="47" style="v"/>Atëherë gjithë kjo turmë do të mësojë që Zoti nuk të shpëton me anë të shpatës as me anë të shtizës; sepse përfundimi i betejës varet nga Zoti, dhe ai do t'ju dorëzojë në duart tona".</para>
  <para style="p"><verse number="48" style="v"/>Kur filisteu lëvizi dhe shkoi përpara për t'u ndeshur me Davidin, edhe Davidi nxitoi menjëherë drejt mejdanit, ballë filisteut;</para>
  <para style="p"><verse number="49" style="v"/>vuri dorën në thes, nxori prej tij një gur, e hodhi me hobenë dhe e goditi në ballë filisteun; guri iu fut në ballë dhe ai ra me fytyrë për tokë.</para>
  <para style="p"><verse number="50" style="v"/>Kështu Davidi me një hobe dhe një gur mundi filisteun; e goditi dhe e vrau, megjithëse Davidi nuk kishte asnjë shpatë në dorë.</para>
  <para style="p"><verse number="51" style="v"/>Pastaj Davidi vrapoi, u hodh mbi filisteun, ia mori shpatën dhe e vrau duke i prerë me të kokën. Kur filistenjtë e panë që heroi i tyre vdiq, ikën me vrap.</para>
  <para style="p"><verse number="52" style="v"/>Atëherë njerëzit e Izraelit dhe të Judës u ngritën, duke lëshuar britma lufte, dhe i ndoqën filistenjtë deri në hyrjen e luginës dhe në portat e Ekronit. Filistenjtë e plagosur për vdekje ranë në rrugën e Shaarimit, deri në Gath dhe në Ekron.</para>
  <para style="p"><verse number="53" style="v"/>Kur bijtë e Izraelit u kthyen nga ndjekja e filistenjve, plaçkitën kampin e tyre.</para>
  <para style="p"><verse number="54" style="v"/>Pas kësaj Davidi mori kokën e filisteut dhe e çoi në Jeruzalem, por armët e tij i vendosi në çadrën e tij.</para>
  <para style="p"><verse number="55" style="v"/>Kur Sauli kishte parë Davidin që po dilte kundër filisteut, kishte pyetur komandantin e ushtrisë së tij, Abnerin: "Abner, bir i kujt është ky i ri?". Abneri iu përgjigj: "Ashtu siç është e vërtetë që ti rron, o mbret, nuk e di".</para>
  <para style="p"><verse number="56" style="v"/>Atëherë mbreti tha: "Merr informata mbi prindërit e këtij djaloshi".</para>
  <para style="p"><verse number="57" style="v"/>Kur Davidi u kthye nga vrasja e filisteut, Abneri e mori dhe e çoi përpara Saulit, ndërsa ai mbante akoma në dorë kokën e filisteut.</para>
  <para style="p"><verse number="58" style="v"/>Sauli i tha: "O i ri, bir i kujt je?". Davidi u përgjigj: Jam bir i shërbëtorit tënd, Betlemitit Isai".</para>
  <chapter number="18" style="c"/>
  <para style="p"><verse number="1" style="v"/>Kur mbaroi së foluri me Saulin, shpirti i Jonathanit mbeti i lidhur me shpirtin e Davidit, dhe Jonathani e deshi si shpirtin e vet.</para>
  <para style="p"><verse number="2" style="v"/>Po atë ditë Sauli e mori me vete dhe nuk e lejoi të kthehet në shtëpinë e atit të tij.</para>
  <para style="p"><verse number="3" style="v"/>Kështu Jonathani lidhi një besëlidhje me Davidin, sepse e donte si shpirtin e vet.</para>
  <para style="p"><verse number="4" style="v"/>Pastaj Jonathani hoqi mantelin që kishte veshur dhe ia dha Davidit, dhe i shtoi gjithashtu rrobat, shpatën, harkun dhe brezin e tij.</para>
  <para style="p"><verse number="5" style="v"/>Davidi shkonte kudo që Sauli e dërgonte dhe dilte me sukses. Kështu Sauli e vuri në krye të luftëtarëve dhe shihej me sy të mirë nga gjithë populli, madje edhe nga shërbëtorët e Saulit.</para>
  <para style="p"><verse number="6" style="v"/>Gjatë kthimit të tyre, kur Davidi po kthehej nga vrasja e filisteut, gratë e të gjitha qyteteve të Izraelit i dolën para mbretit Saul, duke kënduar dhe hedhur valle me dajre, me thirrje gëzimi dhe me vegla muzikore.</para>
  <para style="p"><verse number="7" style="v"/>Kështu gratë u përgjigjeshin njëra-tjetrës duke kënduar, dhe thoshin: "Sauli vrau mijëshen e tij dhe Davidi dhjetëmijëshen e tij.</para>
  <para style="p"><verse number="8" style="v"/>Kjo gjë e pezmatoi shumë Saulin dhe këto fjalë nuk i pëlqyen; ai tha: "Davidit i njohin dhjetë mijë dhe mua vetëm një mijë. Tani nuk i mungon veçse mbretëria!".</para>
  <para style="p"><verse number="9" style="v"/>Kështu nga ajo ditë Sauli e shikoi me zili Davidin.</para>
  <para style="p"><verse number="10" style="v"/>Të nesërmen një frymë e keqe nga ana e Perëndisë e zotëroi Saulin që sillej si një i marrë në mes të shtëpisë, kurse Davidi i binte harpës me dorën e tij si ditët e tjera dhe Sauli mbante në dorë shtizën.</para>
  <para style="p"><verse number="11" style="v"/>Kështu Sauli e vërtiti shtizën, duke thënë: "Do ta gozhdoj Davidin në mur!". Por Davidi iu shmang goditjes dy herë.</para>
  <para style="p"><verse number="12" style="v"/>Sauli kishte frikë nga Davidi, sepse Zoti ishte me të dhe e kishte braktisur Saulin.</para>
  <para style="p"><verse number="13" style="v"/>Prandaj Sauli e largoi nga vetja dhe e bëri komandant të një mijë njerëzve; dhe ai shkonte e vinte në krye të popullit.</para>
  <para style="p"><verse number="14" style="v"/>Davidit i shkonin mbarë të gjitha veprat, dhe Zoti ishte me të.</para>
  <para style="p"><verse number="15" style="v"/>Sauli, duke parë që atij i shkonte shumë mbarë çdo gjë, kishte frikë prej tij;</para>
  <para style="p"><verse number="16" style="v"/>por tërë Izraeli dhe Juda e donin Davidin, sepse shkonte e vinte në krye të tyre.</para>
  <para style="p"><verse number="17" style="v"/>Pastaj Sauli i tha Davidit: "Ja Merabi, bija ime më e madhe; do të ta jap për grua; u bëfsh për mua një bir trim dhe marrsh pjesë në betejat e Zotit". Sauli mendonte kështu: "Të mos jetë dora ime ta godasë, por dora e filistenjve".</para>
  <para style="p"><verse number="18" style="v"/>Por Davidi iu përgjigj Saulit: "Kush jam unë dhe çfarë është jeta ime dhe familja e atit tim në Izrael, që unë të bëhem dhëndri i mbretit?".</para>
  <para style="p"><verse number="19" style="v"/>Kur erdhi çasti për t'ia dhënë Davidit Merabin, bijën e Saulit, atë ia dhanë për grua Meholathitit Adriel.</para>
  <para style="p"><verse number="20" style="v"/>Por Mikal, bija e Saulit, e dashuronte Davidin; këtë ia njoftuan Saulit dhe kjo gjë i pëlqeu.</para>
  <para style="p"><verse number="21" style="v"/>Kështu Sauli mendoi: "Do t'ia jap, në mënyrë që ky të jetë një lak për të dhe ai të bjerë në duart e filistenjve".</para>
  <para style="p"><verse number="22" style="v"/>Pas kësaj Sauli i urdhëroi shërbëtorët e tij: "Bisedoni fshehurazi me Davidin dhe i thoni: "Ja, mbreti është i kënaqur nga ti dhe të gjithë shërbëtorët e tij të duan, prandaj bëhu dhëndri i mbretit".</para>
  <para style="p"><verse number="23" style="v"/>Shërbëtorët e Saulit ia çuan këto fjalë Davidit. Por Davidi u përgjigj: "Ju duket gjë e vogël të bëhesh dhëndri i mbretit?. Unë jam një njeri i varfër dhe nga shtresë e ulët".</para>
  <para style="p"><verse number="24" style="v"/>Shërbëtorët i njoftuan Saulit: "Davidi u përgjigj në këtë mënyrë".</para>
  <para style="p"><verse number="25" style="v"/>Atëherë Sauli tha: "Do t'i thoni kështu Davidit: "Mbreti nuk dëshiron asnjë prikë, por njëqind lafsha të filistenjve për t'u hakmarrë me armiqtë e mbretit"". Sauli kurdiste komplote për të shkaktuar vdekjen e Davidit me anë të filistenjve.</para>
  <para style="p"><verse number="26" style="v"/>Kur shërbëtorët i njoftuan Davidit këto fjalë, Davidit iu duk gjë e mirë të bëhej dhëndër i mbretit. Ditët e caktuara nuk kishin kaluar akoma,</para>
  <para style="p"><verse number="27" style="v"/>kur Davidi u ngrit dhe iku me njerëzit e tij, dhe vrau dyqind veta nga filistenjtë. Pastaj Davidi solli lafshat e tyre dhe dorëzoi mbretit këtë sasi të saktë për t'u bërë dhëndër i tij. Atëherë Sauli i dha të bijën Mikal për grua.</para>
  <para style="p"><verse number="28" style="v"/>Kështu Sauli e pa dhe e kuptoi që Zoti ishte me Davidin; dhe Mikal, bija e Saulit, e donte.</para>
  <para style="p"><verse number="29" style="v"/>Sauli pati edhe më tepër frikë nga Davidi dhe mbeti armiku i tij gjatë gjithë ditëve që jetoi.</para>
  <para style="p"><verse number="30" style="v"/>Pastaj princat e filistenjve dolën për të luftuar por, sa herë që dilnin, Davidi ia dilte më mirë se të gjithë shërbëtorët e Saulit; kështu emri i tij u bë shumë i famshëm.</para>
  <chapter number="19" style="c"/>
  <para style="p"><verse number="1" style="v"/>Sauli i foli birit të tij Jonathan dhe të gjithë shërbëtorëve të tij që të vritej Davidi. Por Jonathani, bir i Saulit, ndiente një dashuri të madhe për Davidin.</para>
  <para style="p"><verse number="2" style="v"/>Kështu Jonathani e informoi Davidin, duke i thënë: "Sauli, ati im, kërkon të shkaktojë vdekjen tënde; prandaj nesër në mëngjes ruhu, rri në një vend të fshehtë dhe fshiu.</para>
  <para style="p"><verse number="3" style="v"/>Unë do të dal dhe do të qëndroj pranë atit tim në fushën ku ndodhesh ti, dhe do t'i flas për ty atit tim. Do të shoh ç'ka për të ndodhur dhe do të njoftoj".</para>
  <para style="p"><verse number="4" style="v"/>Kështu Jonathani i foli Saulit, atit të tij, në favor të Davidit dhe i tha: "Mbreti të mos bëj mëkat në dëm të shërbëtorit të tij, në dëm të Davidit, sepse ai nuk ka kryer mëkate kundër teje, dhe veprat e tij kanë qenë shumë të vlefshme.</para>
  <para style="p"><verse number="5" style="v"/>Ai ka vënë në rrezik jetën e tij, kur vrau filisteun, dhe Zoti ka kryer një çlirim të madh për gjithë Izraelin. Ti e ke parë dhe je gëzuar; pse duhet të mëkatosh kundër gjakut të pafajshëm, duke shkaktuar vdekjen e Davidit pa shkak?".</para>
  <para style="p"><verse number="6" style="v"/>Sauli dëgjoi zërin e Jonathanit dhe u betua: "Siç është e vërtetë që Zoti rron, ai nuk ka për të vdekur!".</para>
  <para style="p"><verse number="7" style="v"/>Atëherë Jonathani thirri Davidin dhe i njoftoi tërë këto gjëra. Pastaj Jonathani e shpuri përsëri Davidin te Sauli dhe ai qëndroi në shërbim të tij si më parë.</para>
  <para style="p"><verse number="8" style="v"/>Filloi përsëri lufta; kështu Davidi doli të luftojë kundër filistenjve dhe i mundi keq; ata ia mbathën para tij.</para>
  <para style="p"><verse number="9" style="v"/>Por një frymë e keqe nga ana e Zotit e pushtoi Saulin, ndërsa rrinte në shtëpinë e tij me shtizë në dorë dhe Davidi i binte harpës.</para>
  <para style="p"><verse number="10" style="v"/>Sauli u orvat të gozhdonte Davidin në mur me shtizën e tij, por Davidi iu shmang Saulit, dhe ky e nguli shtizën e tij në mur. Davidi iku po atë natë dhe shpëtoi nga rreziku.</para>
  <para style="p"><verse number="11" style="v"/>Atëherë Sauli dërgoi lajmëtarë në shtëpi të Davidit për ta përgjuar dhe për ta vrarë të nesërmen në mëngjes; por Mikal, bashkëshortja e Davidit, e njoftoi për këtë gjë, duke thënë: "Në rast se sonte</para>
  <para style="p"><verse number="12" style="v"/>Kështu Mikal e zbriti Davidin nga dritarja dhe ai iku; ia mbathi me vrap dhe shpëtoi.</para>
  <para style="p"><verse number="13" style="v"/>Pastaj Mikal mori idhullin e shtëpisë dhe e vuri në shtrat, në vend të kokës vuri një mbulesë prej leshi të dhisë dhe e mbuloi me një pëlhurë.</para>
  <para style="p"><verse number="14" style="v"/>Kur Sauli dërgoi lajmëtarët e tij për të marrë Davidin, ajo tha: "Është i sëmurë".</para>
  <para style="p"><verse number="15" style="v"/>Atëherë Sauli dërgoi përsëri lajmëtarë për të parë Davidin dhe u tha atyre: "Ma sillni me shtratin e tij që unë të shkaktoj vdekjen e tij".</para>
  <para style="p"><verse number="16" style="v"/>Kur arritën lajmëtarët, në shtrat ishte idhulli i shtëpisë, me një mbulesë prej leshi të dhisë në vend të kokës.</para>
  <para style="p"><verse number="17" style="v"/>Atëherë Sauli i tha Mikalit: "Pse më mashtrove në këtë mënyrë dhe bëre të ikë armiku im, duke e lejuar të shpëtojë?". Mikal iu përgjigj Saulit: "Ai më tha: "Lërmë të iki, përndryshe të vrava"".</para>
  <para style="p"><verse number="18" style="v"/>Davidi iku, pra, dhe shpëtoi kokën; shkoi te Samueli në Ramah dhe i tregoi të gjitha ato që i kishte bërë Sauli. Pas kësaj ai dhe Samueli vajtën të banojnë në Najoth.</para>
  <para style="p"><verse number="19" style="v"/>Këtë gjë ia njoftuan Saulit, i cili tha: "Davidi është në Najoth të Ramahut".</para>
  <para style="p"><verse number="20" style="v"/>Atëherë dërgoi lajmëtarë për të marrë Davidin; por kur këta panë asamblenë e profetëve që profetizonin, nën kryesinë e Samuelit, Fryma e Perëndisë i përshkoi lajmëtarët e Saulit që filluan edhe ata të bëjnë profeci.</para>
  <para style="p"><verse number="21" style="v"/>Këtë ngjarje ia njoftuan Saulit që dërgoi lajmëtarë të tjerë, të cilët gjithashtu filluan të bëjnë profeci. Sauli dërgoi përsëri lajmëtarë për të tretën herë, por edhe këta filluan të bëjnë profeci.</para>
  <para style="p"><verse number="22" style="v"/>Atëherë shkoi vetë në Ramah dhe, kur arritën në hauzin e madh që ndodhet në Seku, pyeti: "Ku janë Samueli dhe Davidi?". Dikush iu përgjigj: "Ja, ndodhen në Najoth të Ramahut".</para>
  <para style="p"><verse number="23" style="v"/>Kështu ai shkoi vetë atje, në Najoth të Ramahut, por edhe ai u përshkua nga Fryma e Perëndisë, dhe e vazhdoi udhëtimin e tij duke bërë profeci derisa arriti në Najoth të Ramahut.</para>
  <para style="p"><verse number="24" style="v"/>Edhe ai i hodhi rrobat e tij dhe bëri profeci përpara Samuelit, dhe qëndroi i shtrirë lakuriq për tokë tërë atë ditë dhe tërë atë natë. Prandaj thuhet: "Edhe Sauli figuron midis profetëve?".</para>
  <chapter number="20" style="c"/>
  <para style="p"><verse number="1" style="v"/>Davidi iku nga Najothi i Ramahut, shkoi te Jonathani dhe i tha: "Çfarë kam bërë? Cili është faji im dhe cili është mëkati im kundër atit tënd, që ai kërkon jetën time?".</para>
  <para style="p"><verse number="2" style="v"/>Jonathani iu përgjigj: "Mos ndodhtë kurrë! Ti nuk ke për të vdekur; ja im atë nuk bën asnjë veprim të madh apo të vogël pa ma njoftuar mua. Pse im atë të ma fshihte këtë gjë? Nuk është e mundur".</para>
  <para style="p"><verse number="3" style="v"/>Davidi u betua përsëri dhe tha: "Yt atë e di me siguri që unë gëzoj hirin tënd dhe do të ketë thënë: "Jonathani të mos e dijë këtë, që të mos hidhërohet". Por siç është e vërtetë që Zoti jeton, dhe që rron shpirti yt, mua nuk më ndan nga vdekja veçse një hap".</para>
  <para style="p"><verse number="4" style="v"/>Jonathani i tha Davidit: "Çfarëdo gjë që të më kërkosh, unë do ta bëj për ty".</para>
  <para style="p"><verse number="5" style="v"/>Davidi iu përgjigj Jonathanit: "Ja, nesër fillon hëna e re dhe unë duhet të ulem në tryezë me mbretin, por të më lër të shkoj dhe unë do të fshihem në fshatrat deri në mbrëmjen e ditë së tretë.</para>
  <para style="p"><verse number="6" style="v"/>Në qoftë se atit tënd i bie në sy mungesa ime, ti do t'i thuash: "Davidi më është lutur me insistim të hidhet për pak kohë deri në Betlem, në qytetin e tij, sepse aty kremtohet flijimi për tërë familjen e tij".</para>
  <para style="p"><verse number="7" style="v"/>Në qoftë se thotë: "Mirë", shërbëtori yt ka për të shpëtuar. Por në rast se zemërohet, dije se ka vendosur të ma bëjë të keqen.</para>
  <para style="p"><verse number="8" style="v"/>Tregohu, pra, i mëshirshëm me shërbëtorin tënd, sepse e ke bërë të lidhet në një besëlidhje të Zotit me ty; por në rast se kam ndonjë faj, vritmë ti. Pse duhet të më çosh tek ati yt?".</para>
  <para style="p"><verse number="9" style="v"/>Jonathani tha "Larg qoftë ky mendim! Po ta dija që im atë ka vendosur të ta bëjë të keqen, nuk do të ta tregoja ty?".</para>
  <para style="p"><verse number="10" style="v"/>Davidi i tha Jonathanit: "Kush do të më njoftojë në se yt atë të përgjigjet rëndë?".</para>
  <para style="p"><verse number="11" style="v"/>Jonathani i tha Davidit: "Eja, të dalim ndër fusha!". Kështu që të dy dolën jashtë, në fushë.</para>
  <para style="p"><verse number="12" style="v"/>Atëherë Jonathani i tha Davidit: "Paça dëshmitar Zotin, Perëndinë e Izraelit! Nesër ose pasnesër, në këtë orë, do të hetoj qëllimet e atit tim, për të parë në se ai e shikon me sy të mirë Davidin, dhe po të mos dërgoj njeri të të njoftojë,</para>
  <para style="p"><verse number="13" style="v"/>Zoti le t'i bëjë këtë gjë Jonathanit, madje edhe më keq. Në qoftë se përkundrazi im atë ka ndërmend të të bëjë një të keqe, unë do të të njoftoj dhe do të lë të shkosh me qëllim që ti të shkosh në paqe; dhe Zoti qoftë me ty, ashtu siç ka qenë me atin tim!</para>
  <para style="p"><verse number="14" style="v"/>Derisa të jem gjallë, a nuk do të përdorësh ndaj meje mirësinë e Zotit, me qëllim që mos vritem?".</para>
  <para style="p"><verse number="15" style="v"/>Por nuk do të heqësh dorë kurrë të përdorësh mirësinë ndaj shtëpisë sime, as atëherë kur Zoti të ketë shfarosur nga faqja e dheut tërë armiqtë e Davidit".</para>
  <para style="p"><verse number="16" style="v"/>Kështu Jonathani lidhi një besëlidhje me shtëpinë e Davidit, duke thënë: "Zoti t'u kërkojë llogari armiqve të Davidit për gjakun!".</para>
  <para style="p"><verse number="17" style="v"/>Për hir të dashurisë që kishte për të, Jonathani e vuri përsëri Davidin të betohet, sepse ai e donte si shpirtin e vet.</para>
  <para style="p"><verse number="18" style="v"/>Pastaj Jonathani i tha: "Nesër fillon hëna e re dhe mungesa jote do të bjerë në sy, sepse vendi yt do të mbetet bosh.</para>
  <para style="p"><verse number="19" style="v"/>Do të lësh të kalojmë tri ditë, pastaj do të zbresësh me të shpejtë dhe do të shkosh në vendin ku u fshehe ditën e ngjarjes, dhe do të rrish pranë gurit të Ezelit.</para>
  <para style="p"><verse number="20" style="v"/>Unë do të hedh tri shigjeta përbri gurit sikur të gjuaja në shenjë.</para>
  <para style="p"><verse number="21" style="v"/>Pastaj do të dërgoj një djalosh, duke i thënë: "Shko të kërkosh shigjeta". Në rast se i them djaloshit: "Shiko, shigjetat janë nga ana jote, prandaj merri!" atëherë eja sepse, ashtu si Zoti jeton, punët të ecin mbarë ty dhe nuk ka asnjë rrezik.</para>
  <para style="p"><verse number="22" style="v"/>Në qoftë se përkundrazi i them djaloshit: "Shiko, shigjetat janë matanë teje", atëherë shko, sepse Zoti të bën të ikësh.</para>
  <para style="p"><verse number="23" style="v"/>Sa për gjërat për të cilat kemi folur midis nesh, ja, Zoti qoftë dëshmitar midis teje dhe meje përgjithnjë".</para>
  <para style="p"><verse number="24" style="v"/>Kështu Davidi u fsheh nëpër ara; kur filloi hëna e re, mbreti u ul për të ngrënë.</para>
  <para style="p"><verse number="25" style="v"/>Mbreti u ul në karrigen e tij, si herët e tjera, në karrigen pranë murit; Jonathani u ul përballë tij. Abneri u ul pranë Saulit, por vendi i Davidit mbeti bosh.</para>
  <para style="p"><verse number="26" style="v"/>Megjithatë Sauli nuk tha asgjë atë ditë, sepse mendonte: "Do t'i ketë ndodhur diçka; nuk do të jetë i pastër; me siguri ai nuk është i pastër".</para>
  <para style="p"><verse number="27" style="v"/>Por të nesërmen, ditën e dytë të hënës së re, vendi i Davidit ishte akoma bosh. Atëherë Sauli i tha Jonathanit, birit të tij: "Pse biri i Isait nuk erdhi për të ngrënë as dje, as sot?".</para>
  <para style="p"><verse number="28" style="v"/>Jonathani iu përgjigj Saulit: "Davidi më kërkoi me insistim ta lë të shkojë në Betlem;</para>
  <para style="p"><verse number="29" style="v"/>dhe tha: "Të lutem lërmë të shkoj, sepse kemi në qytet një flijim në familje, dhe vëllai im më ka detyruar të marr pjesë në të; tani, pra, po të gëzoj hirin tënd, të lutem, lërmë të hidhem shpejt për të parë vëllezërit e mi". Për këtë arsye nuk erdhi në tryezën e mbretit".</para>
  <para style="p"><verse number="30" style="v"/>Atëherë zemërimi i Saulit u ndez kundër Jonathanit dhe i tha: "O bir i çoroditur dhe rebel, vallë nuk e di unë që ti mban anën e birit të Isait, për turpin tënd dhe për turpin e lakuriqësisë të nënës sate?</para>
  <para style="p"><verse number="31" style="v"/>Sepse derisa biri i Isait do të jetojë mbi tokë, nuk do të ketë qëndrueshmëri as për ty, as për mbretërinë tënde. Prandaj dërgo ta marrin dhe sille tek unë, sepse ai duhet të vdesë.</para>
  <para style="p"><verse number="32" style="v"/>Jonathani iu përgjigj Saulit, atit të tij duke i thënë: "Pse duhet të vdesë? Çfarë ka bërë?".</para>
  <para style="p"><verse number="33" style="v"/>Atëherë Sauli e vërtiti ushtën kundër tij për ta vrarë. Jonathani e kuptoi që vrasja e Davidit ishte diçka e vendosur nga ana e të atit.</para>
  <para style="p"><verse number="34" style="v"/>Kështu Jonathani u ngrit i zemëruar nga tryeza dhe nuk hëngri gjë as ditën e dytë të hënës së re, mbasi ishte i hidhëruar për Davidin, sepse i ati e kishte trajtuar në mënyrë të turpshme.</para>
  <para style="p"><verse number="35" style="v"/>Të nesërmen në mëngjes, Jonathani doli në fushë në vendin e caktuar me Davidin, duke pasur me vete një djalosh.</para>
  <para style="p"><verse number="36" style="v"/>Ai i tha djaloshit: "Vrapo të më sjellësh shigjetat që unë gjuaj". Ndërsa djaloshi vraponte, ai hodhi një shigjetë që kaloi përtej tij.</para>
  <para style="p"><verse number="37" style="v"/>Kur djaloshi arriti në vendin ku ndodhej shigjeta që Jonathani kishte hedhur, Jonathani i bërtiti nga prapa: "Shigjeta, vallë ka rënë matanë teje?".</para>
  <para style="p"><verse number="38" style="v"/>Pastaj Jonathani i bërtiti akoma djaloshit: "Vepro shpejt, mbaro punë, mos u ndal!". Kështu djaloshi i Jonathanit mblodhi shigjetat dhe u kthye tek i zoti.</para>
  <para style="p"><verse number="39" style="v"/>Por djaloshi nuk e dinte asgjë; vetëm Jonathani dhe Davidi e dinin si qëndronte çështja.</para>
  <para style="p"><verse number="40" style="v"/>Pastaj Jonathani ia dha armët e tij djaloshit dhe i tha: "Nisu, çoji në qytet".</para>
  <para style="p"><verse number="41" style="v"/>Me t'u nisur djaloshi, Davidi u ngrit nga krahu jugor, ra përmbys tri herë me fytyrë për tokë; pastaj të dy puthen me njëri-tjetrin dhe qanë bashkë; por Davidi qau më tepër.</para>
  <para style="p"><verse number="42" style="v"/>Pastaj Jonathani i tha Davidit: "Shko në paqe, tani që ne të dy jemi betuar në emër të Zotit; Zoti le të jetë përgjithmonë dëshmitar midis meje dhe teje dhe ndërmjet pasardhësve të tu dhe pasardhësve të mi". Pastaj Davidi u ngrit dhe iku; dhe Jonathani u kthye në qytet.</para>
  <chapter number="21" style="c"/>
  <para style="p"><verse number="1" style="v"/>Pastaj Davidi shkoi në Nob tek prifti Ahimelek; Ahimeleku i doli përpara Davidit duke u dridhur dhe i tha: "Pse je vetëm dhe nuk ka njeri me ty?".</para>
  <para style="p"><verse number="2" style="v"/>Davidi iu përgjigj priftit Ahimelek: "Mbreti më urdhëroi diçka dhe më tha: "Asnjeri të mos dijë kurrgjë për çështjen për të cilën po të dërgoj dhe për atë që të kam urdhëruar". Njerëzit e mi i kam drejtuar në filan vend.</para>
  <para style="p"><verse number="3" style="v"/>Dhe tani çfarë ke në dorë? Më jep pesë bukë ose çfarë të kesh".</para>
  <para style="p"><verse number="4" style="v"/>Prifti iu përgjigj Davidit, duke thënë: "Nuk kam bukë të zakonshme, ka vetëm bukë të shenjtëruar, me kusht që burrat e tu t'u jenë përmbajtur së paku kontakteve me gratë".</para>
  <para style="p"><verse number="5" style="v"/>Davidi iu përgjigj priftit: "Kemi mbetur pa gra, qysh se jemi nisur, tri ditë më parë; enët e njerëzve të mi janë të pastra; në fakt edhe buka është e zakonshme, megjithëse sot është shenjtëruar në enët".</para>
  <para style="p"><verse number="6" style="v"/>Kështu prifti i dha bukën e shenjtëruar, sepse aty nuk kishte tjetër bukë veç asaj të paraqitjes, që ishte hequr nga prania e Zotit, për ta zëvendësuar me bukë të ngrohtë në çastin kur hiqet.</para>
  <para style="p"><verse number="7" style="v"/>Atë ditë ndodhej aty një nga shërbëtorët e Saulit, që qëndronte para Zotit; quhej Doeg, edomiti, kryebariu i Saulit.</para>
  <para style="p"><verse number="8" style="v"/>Davidi i tha Ahimelekut: "Mos ke rastësisht për kollaj ndonjë shtizë a një shpatë? Mbasi unë nuk kam marrë me vete as shpatën, as armët e mia, sepse detyra e ngarkuar nga mbreti ishte urgjente".</para>
  <para style="p"><verse number="9" style="v"/>Prifti u përgjigj: "Është shpata e Goliathit, filisteut, që ti vrave në luginën e Terebintos; është aty prapa efodit, e mbështjellë me një pëlhurë; në rast se e do, merre, sepse këtu nuk kemi tjetër veç kësaj". Davidi tha: "Asnjë nuk ia kalon asaj; nëma!".</para>
  <para style="p"><verse number="10" style="v"/>Atë ditë Davidi u ngrit dhe iku nga prania e Saulit; ai shkoi në Akish, te mbreti i Gathit.</para>
  <para style="p"><verse number="11" style="v"/>Shërbëtorët e Akishit i thanë: "A nuk është ky Davidi, mbret i vendit? A nuk këndonin në kor për të në valle, duke thënë: "Sauli ka vrarë një mijë të tij dhe Davidi dhjetë mijë të tij"?".</para>
  <para style="p"><verse number="12" style="v"/>Davidi i mbajti në zemër këto fjalë dhe pati frikë të madhe nga Akishi, mbret i Gathit.</para>
  <para style="p"><verse number="13" style="v"/>Kështu ndërroi mënyrën e sjelljes së tij para tyre dhe e hiqte veten si të marrë në duart e tyre; bënte shkarravina mbi kanatet e dyerve dhe lëshonte jargë mbi mjekrën e tij.</para>
  <para style="p"><verse number="14" style="v"/>Atëherë Akishi u tha shërbëtorëve të tij: "Ja, e shikoni, ky është i marrë; pse ma keni sjellë?</para>
  <para style="p"><verse number="15" style="v"/>Mos vallë më mungojnë të marrët, dhe ju më sillni këtë për të bërë të marrin në praninë time? Ai nuk ka për të hyrë në shtëpinë time!".</para>
  <chapter number="22" style="c"/>
  <para style="p"><verse number="1" style="v"/>Pastaj Davidi u nis që andej dhe u strehua në shpellën e Adulamit; kur vëllezërit e tij dhe tërë shtëpia e atit të tij e mësuan, zbritën aty poshtë tek ai.</para>
  <para style="p"><verse number="2" style="v"/>Dhe tërë ata që hasnin vështirësi, që kishin borxhe o që ishin të pakënaqur u mblodhën pranë tij dhe ai u bë kreu i tyre. Ishin me të rreth katërqind veta.</para>
  <para style="p"><verse number="3" style="v"/>Që andej Davidi shkoi në Mitspah të Moabit dhe i tha mbretit të Moabit: "Lejo që ati dhe nëna ime të vijnë dhe të banojnë me ju, derisa unë të mësoj se çfarë do të bëjë Perëndia për mua".</para>
  <para style="p"><verse number="4" style="v"/>Kështu ai i çoi para mbretit të Moabit, dhe ata qëndruan me të tërë kohën që Davidi ndodhej në fortesë.</para>
  <para style="p"><verse number="5" style="v"/>Pastaj profeti Gad i tha Davidit: "Mos qëndro më në fortesë, por nisu dhe shko në vendin e Judës". Atëherë Davidi u nis dhe shkoi në pyllin e Herethit.</para>
  <para style="p"><verse number="6" style="v"/>Kur Sauli mësoi që Davidi dhe njerëzit që ishin me të qenë zbuluar (Sauli ndodhej atëherë në Gibeah poshtë nën drurin e marinës në Ramah, me ushtën e tij në dorë dhe të gjithë shërbëtorët e tij e rrethonin).</para>
  <para style="p"><verse number="7" style="v"/>Sauli u tha shërbëtorëve që i rrinin rreth e qark: "Më dëgjoni tani, beniaminitë! Biri i Isait do t'ju japë juve ara dhe vreshta. Do t'ju bëjë të gjithëve komandantë të mijësheve dhe qindësheve?</para>
  <para style="p"><verse number="8" style="v"/>Të gjithë ju keni komplotuar, dhe asnjë nga ju nuk më ka informuar për besëlidhjen, që im bir ka lidhur me birin e Isait; dhe nuk ka asnjë prej jush që t'i vijë keq për mua dhe të më njoftojë që im bir ka ngritur kundër meje shërbëtorin tim që të më kurdisë kurthe siç bën sot?".</para>
  <para style="p"><verse number="9" style="v"/>U përgjigj atëherë idumeu Doeg, që rrinte në krye të shërbëtorëve të Saulit, dhe tha: "Unë e pashë birin e Isait kur erdhi në Nob tek Ahimeleku, bir i Ahitubit;</para>
  <para style="p"><verse number="10" style="v"/>ky është këshilluar me Zotin lidhur me të, i dha ushqime dhe i dorëzoi shpatën e filisteut Goliath".</para>
  <para style="p"><verse number="11" style="v"/>Atëherë mbreti dërgoi të thërrasin priftin Ahimelek, birin e Ahitubit, dhe tërë shtëpinë e atit të tij, priftërinjtë që ishin në Nob; dhe ata erdhën të gjithë te mbreti.</para>
  <para style="p"><verse number="12" style="v"/>Sauli tha: "Tani dëgjo, o bir i Ahitubit!". Ai u përgjigj: Ja ku jam, o imzot".</para>
  <para style="p"><verse number="13" style="v"/>Sauli i tha: "Pse ti dhe biri i Isait keni komplotuar kundër meje, duke i dhënë bukë dhe një shpatë, dhe je këshilluar me Perëndinë lidhur me të, me qëllim që të ngrihet kundër meje dhe të më kurdisë kurthe siç bën sot?".</para>
  <para style="p"><verse number="14" style="v"/>Atëherë Ahimeleku iu përgjigj mbretit, duke thënë: "Po midis gjithë shërbëtorëve të tu kush është besnik si Davidi, dhëndër i mbretit, i gatshëm nën urdhrat e tua dhe i nderuar në shtëpinë tënde?</para>
  <para style="p"><verse number="15" style="v"/>Vallë sot kam filluar të këshillohem me Perëndinë për të? Mos qoftë kurrë, që mbreti të akuzojë për gjëra të tilla shërbëtorin e tij apo dikë nga shtëpia e atit tim, sepse shërbëtori yt nuk dinte asgjë nga tërë kjo, as pak e as shumë".</para>
  <para style="p"><verse number="16" style="v"/>Mbreti tha: "Ti me siguri ke për të vdekur, Ahimelek, ti dhe tërë shtëpia e atit tënd!".</para>
  <para style="p"><verse number="17" style="v"/>Atëherë mbreti urdhëroi rojet që e rrethonin: "Kthehuni dhe vritni priftërinjtë e Zotit, sepse edhe ata mbajnë anën Davidit dhe e dinin që ai kishte ikur, por nuk më njoftuan". Por shërbëtorët e mbretit nuk deshën të zgjatnin duart për të goditur priftërinjtë e Zotit.</para>
  <para style="p"><verse number="18" style="v"/>Atëherë mbreti i tha Doegut: "Kthehu ti dhe godit priftërinjtë!". Kështu idumeu Doeg u kthye dhe goditi priftërinjtë; atë ditë vrau tetëdhjetë e pesë persona që mbanin efodin prej liri.</para>
  <para style="p"><verse number="19" style="v"/>Sauli goditi gjithashtu me shpatë Nobin, qytetin e priftërinjve, burrat, gratë, të vegjlit, foshnjat e gjirit, lopët, gomarët dhe delet; i vrau të gjithë me shpatë.</para>
  <para style="p"><verse number="20" style="v"/>Megjithatë një nga bijtë e Ahimelekut, bir i Ahitubit, i quajtur Abiathar, shpëtoi dhe u strehua pranë Davidit.</para>
  <para style="p"><verse number="21" style="v"/>Abiathari i njoftoi Davidit që Sauli kishte vrarë priftërinjtë e Zotit.</para>
  <para style="p"><verse number="22" style="v"/>Davidi i tha Abiatharit: "Unë e dija mirë atë ditë që idumeu Doeg, i cili ndodhej aty, pa dyshim do ta lajmëronte Saulin. Unë jam shkaktari i vdekjes të të gjithë personave të shtëpisë së atit tënd.</para>
  <para style="p"><verse number="23" style="v"/>Rri me mua, mos ki frikë; ai që kërkon jetën time kërkon edhe tënden; por me mua do të jesh i sigurt.</para>
  <chapter number="23" style="c"/>
  <para style="p"><verse number="1" style="v"/>Pastaj i thanë Davidit: "Ja, filistenjtë janë duke luftuar kundër Kejlahut dhe po plaçkisnin lëmenjtë".</para>
  <para style="p"><verse number="2" style="v"/>Kështu Davidi u këshillua me Zotin, duke thënë: "Të shkoj unë t'i mund këta filistenj?". Zoti iu përgjigj me këto fjalë Davidit: "Shko, mundi filistenjtë dhe shpëto Kejlahun".</para>
  <para style="p"><verse number="3" style="v"/>Por njerëzit e Davidit i thanë: "Ja, ne na ka zënë frika që këtu në Jude, si do të bëhet pastaj në rast se shkojmë në Kejlah kundër trupave të filistenjve?".</para>
  <para style="p"><verse number="4" style="v"/>Davidi u këshillua përsëri me Zotin dhe Zoti iu përgjigj dhe i tha: "Çohu, zbrit në Kejlah, sepse unë do t'i jap filistenjtë në duart e tua".</para>
  <para style="p"><verse number="5" style="v"/>Atëherë Davidi shkoi me njerëzit e tij në Kejlah, luftoi kundër filistenjve, ua mori bagëtinë dhe bëri kërdi të madhe në radhët e tyre. Kështu Davidi çliroi banorët e Kejlahut.</para>
  <para style="p"><verse number="6" style="v"/>Kur Abiathari, bir i Ahimelekut, u strehua pranë Davidit në Kejlah, solli me vete edhe efodin.</para>
  <para style="p"><verse number="7" style="v"/>Saulin e njoftuan që Davidi kishte arritur në Kejlah. Atëherë Sauli tha: "Perëndia e ka dorëzuar në duart e mia, sepse vajti të mbyllet në një qytet që ka porta dhe shule.".</para>
  <para style="p"><verse number="8" style="v"/>Sauli mblodhi tërë popullin për luftë, për të zbritur në Kejlah dhe për të rrethuar Davidin dhe njerëzit e tij.</para>
  <para style="p"><verse number="9" style="v"/>Kur Davidi mësoi që Sauli po kurdiste të keqen kundër tij, i tha priftit Abiathar: "Sille këtu efodin".</para>
  <para style="p"><verse number="10" style="v"/>Pastaj Davidi tha: "O Zot, Perëndi i Izraelit, shërbëtori yt e ka kuptuar qartë që Sauli kërkon të vijë në Kejlah për ta shkatërruar qytetin për shkakun tim.</para>
  <para style="p"><verse number="11" style="v"/>Krerët e Kejlahut a do të më dorëzojnë në duart e tij? A do të zbresë Sauli si ka dëgjuar shërbëtori yt? O Zot, Perëndi i Izraelit, bëja të ditur shërbëtorit tënd!". Zoti u përgjigj: "Ka për të zbritur".</para>
  <para style="p"><verse number="12" style="v"/>Davidi pyeti akoma: "Krerët e Kejlahut a do të më dorëzojnë mua dhe njerëzit e mi në duart e Saulit?". Zoti u përgjigj: "Do t'ju dorëzojnë".</para>
  <para style="p"><verse number="13" style="v"/>Atëherë Davidi dhe njerëzit e tij, rreth gjashtëqind veta, dolën nga Kejlahu dhe brodhën sa andej e këtej. Kur Sauli u njoftua që Davidi kishte ikur nga Kejlahu, ai hoqi dorë nga fushata e tij.</para>
  <para style="p"><verse number="14" style="v"/>Davidi banoi në fortesa të shkretëtirës dhe qëndroi në krahinën malore të shkretëtirës së Zifit. Sauli e kërkonte vazhdimisht, por Perëndia nuk ia dorëzoi në dorë.</para>
  <para style="p"><verse number="15" style="v"/>Davidi, duke ditur që Sauli ishte nisur për ta vrarë, mbeti në shkretëtirën e Zifit, në pyll.</para>
  <para style="p"><verse number="16" style="v"/>Atëherë Jonathani, bir i Saulit, u ngrit dhe shkoi te Davidi në pyll; dhe e ndihmoi të gjejë forcë te Perëndia.</para>
  <para style="p"><verse number="17" style="v"/>Pastaj i tha: "Mos ki frikë, sepse Sauli, ati im, nuk do të arrijë të të shtjerë në dorë; ti do të mbretërosh mbi Izraelin dhe unë do të jem i dyti pas teje. Vetë Sauli, ati im, e di këtë".</para>
  <para style="p"><verse number="18" style="v"/>Kështu të dy bënë një besëlidhje para Zotit; pas kësaj Davidi mbeti në pyll, kurse Jonathani shkoi në shtëpinë e tij.</para>
  <para style="p"><verse number="19" style="v"/>Pastaj zifenjtë shkuan te Sauli në Gibeah dhe i thanë: "A nuk rri Davidi i fshehur në fortesa në pyll, mbi kodrën e Hakilahut që ndodhet në jug të shkretëtirës?</para>
  <para style="p"><verse number="20" style="v"/>Prandaj, o mbret, zbrit, sepse gjithë dëshira e shpirtit tënd është të zbresësh; do të mendojmë ne ta dorëzojmë në duart e mbretit".</para>
  <para style="p"><verse number="21" style="v"/>Sauli tha: "Qofshi të bekuar nga Zoti, sepse ju ka ardhur keq për mua!</para>
  <para style="p"><verse number="22" style="v"/>Shkoni, ju lutem, dhe sigurohuni më mirë për të njohur dhe për të parë vendin ku strehohet, dhe kush e ka parë atje, sepse më thonë që ai është shumë dinak.</para>
  <para style="p"><verse number="23" style="v"/>Përpiquni të njihni të gjitha vendet e fshehta ku strehohet; pastaj kthehuni tek unë me lajme të sigurta dhe unë do të vij me ju. Kështu, në qoftë se ai është në atë vend, unë do ta kërkoj midis të gjithë mijërave të Judës".</para>
  <para style="p"><verse number="24" style="v"/>Atëherë ata u ngritën dhe shkuan në Zif, përpara Saulit: por Davidi dhe njerëzit e tij ishin në shkretëtirën e Maonit, në Arabah, në jug të shkretëtirës.</para>
  <para style="p"><verse number="25" style="v"/>Kur Sauli dhe njerëzit e tij shkuan ta kërkojnë, Davidin e kishin lajmëruar; prandaj ai zbriti te shkëmbi dhe mbeti në shkretëtirën e Maonit. Kur e mori vesh Sauli, e ndoqi Davidin në shkretëtirën e Maonit.</para>
  <para style="p"><verse number="26" style="v"/>Sauli ecte mbi një anë të malit, ndërsa Davidi me gjithë njerëzit e tij ecnin në anën tjetër. Kur Davidi po shpejtonte marshimin e tij për t'i shpëtuar Saulit, ndërsa Sauli dhe njerëzit e tij ishin duke rrethuar Davidin dhe njerëzit e tij për t'i kapur,</para>
  <para style="p"><verse number="27" style="v"/>arriti te Sauli një lajmëtar që tha: "Shpejtohu të vish, sepse filistenjtë kanë pushtuar vendin".</para>
  <para style="p"><verse number="28" style="v"/>Kështu Sauli nuk e ndoqi më Davidin dhe shkoi të përballojë filistenjtë; prandaj ky vend u quajt "shkëmbi i ndarjes".</para>
  <para style="p"><verse number="29" style="v"/>Pastaj që andej Davidi shkoi për t'u vendosur në fortesat e En-Gedit.</para>
  <chapter number="24" style="c"/>
  <para style="p"><verse number="1" style="v"/>Kur Sauli u kthye nga ndjekja e filistenjve, i njoftuan sa vijon: "Ja, Davidi është në shkretëtirën e En-Gedit".</para>
  <para style="p"><verse number="2" style="v"/>Atëherë Sauli mori tre mijë njerëz të zgjedhur nga tërë Izraeli dhe shkoi të kërkojë Davidin dhe njerëzit e tij përballë shkëmbinjve të dhive të egra.</para>
  <para style="p"><verse number="3" style="v"/>Me të arritur në vathët e deleve gjatë rrugës, ku ndodhej një shpellë, Sauli hyri brenda saj për të bërë një nevojë natyrale. (Davidi dhe njerëzit e tij ishin në fund të shpellës).</para>
  <para style="p"><verse number="4" style="v"/>Njerëzit e Davidit i thanë: "Kjo është dita gjatë së cilës Zoti të thotë: "Ja, unë po ta dorëzoj në dorën tënde armikun tënd; bëj me të ç'të duash"". Atëherë Davidi u ngrit dhe pa u diktuar preu një cep të mantelit të Saulit.</para>
  <para style="p"><verse number="5" style="v"/>Por pas kësaj Davidit i rrahu zemra, sepse i kishte prerë cepin e mantelit Saulit.</para>
  <para style="p"><verse number="6" style="v"/>Kështu u tha njerëzve të tij: "Të më ruajë Zoti nga kryerja e një veprimi të tillë kundër zotërisë sime, kundër të vajosurit të Zotit, nga shtrirja e dorës sime kundër tij, sepse është i vajosuri i Zotit".</para>
  <para style="p"><verse number="7" style="v"/>Me këto fjalë Davidi i ndali njerëzit e tij dhe nuk i la të hidhen kundër Saulit. Pastaj Sauli u ngrit, doli nga shpella dhe vazhdoi rrugën e tij.</para>
  <para style="p"><verse number="8" style="v"/>Pas kësaj edhe Davidi u ngrit, doli nga shpella dhe i thirri Saulit, duke thënë: "O mbret, o imzot!". Atëherë Sauli u kthye, dhe Davidi uli fytyrën për tokë dhe u përul.</para>
  <para style="p"><verse number="9" style="v"/>Davidi i tha Saulit: "Pse dëgjon fjalët e njerëzve që thonë: "Davidi kërkon të të bëj keq?".</para>
  <para style="p"><verse number="10" style="v"/>Ja, sot sytë e tu panë që sot Zoti të kishte dorëzuar në duart e mia në atë shpellë; dikush më tha të të vras, por unë të kurseva dhe thashë: "Nuk do ta shtrij dorën kundër zotërisë tim, sepse është i vajosuri i Zotit".</para>
  <para style="p"><verse number="11" style="v"/>Veç kësaj, o ati im, shiko në dorën time cepin e mantelit tënd. Në rast se kam prerë cepin e mantelit tënd dhe nuk të kam vrarë, mund të kuptosh dhe të bindesh që nuk ka në veprimet e mia ligësi, as rebelim dhe se nuk kam mëkatuar kundër teje; por ti po më kurdis gracka për të më hequr jetën!</para>
  <para style="p"><verse number="12" style="v"/>Zoti le të vendosë midis teje dhe meje dhe Zoti le të më marrë hakun kundër teje; sepse unë nuk do ta ngre dorën kundër teje.</para>
  <para style="p"><verse number="13" style="v"/>Ashtu si thotë proverbi i lashtë: "Ligësia vjen nga të liqtë". Por unë nuk do ta shtrij dorën time kundër teje.</para>
  <para style="p"><verse number="14" style="v"/>Kundër kujt ka dalë mbreti i Izraelit? Cilin je duke persekutuar? Një qen të ngordhur, një plesht?</para>
  <para style="p"><verse number="15" style="v"/>Zoti le të jetë gjykatës dhe le të sigurojë drejtësi midis meje dhe teje; të ketë mundësinë të shohë dhe të mbrojë çështjen time, të më japë hak, duke më liruar nga duart e tua".</para>
  <para style="p"><verse number="16" style="v"/>Kur Davidi mbaroi së thëni këto fjalë Saulit, ky i tha: "Ky është zëri yt, biri im David?". Dhe Sauli ngriti zërin dhe filloi të qajë.</para>
  <para style="p"><verse number="17" style="v"/>Pastaj i tha Davidit: "Ti je më i drejtë se unë, sepse më ke bërë të mira, kurse unë të kam bërë të këqija.</para>
  <para style="p"><verse number="18" style="v"/>Ti sot tregove qe je sjellë mirë me mua, sepse Zoti më kishte lënë në duart e tua, por ti nuk më vrave.</para>
  <para style="p"><verse number="19" style="v"/>Kur, pra, një njeri takon armikun e tij dhe e lë të shkojë në paqe? Zoti të dhëntë të mira për atë që më ke bërë sot.</para>
  <para style="p"><verse number="20" style="v"/>Tani e di me siguri që ti do të mbretërosh dhe që mbretëria e Izraelit do të jetë e qëndrueshme në duart e tua.</para>
  <para style="p"><verse number="21" style="v"/>Prandaj betomu në emër të Zotit që nuk do t'i vrasësh pasardhësit e mi pas meje dhe nuk do ta fshish emrin tim nga shtëpia e atit tim".</para>
  <para style="p"><verse number="22" style="v"/>Davidi iu betua Saulit. Pastaj Sauli shkoi në shtëpinë e tij, ndërsa Davidi dhe njerëzit e tij u ngjitën në fortesë.</para>
  <chapter number="25" style="c"/>
  <para style="p"><verse number="1" style="v"/>Pastaj Samueli vdiq, dhe tërë Izraeli u mblodh dhe e qau, e varrosën në shtëpinë e tij në Ramah. Atëherë Davidi u ngrit dhe zbriti në shkretëtirën e Paranit.</para>
  <para style="p"><verse number="2" style="v"/>Në Maon jetonte një njeri pronat e të cilit ndodheshin në Karmel; ky njeri ishte shumë i pasur; kishte tre mijë dele dhe një mijë dhi, dhe ndodhej në Karmel për të qethur delet e tij.</para>
  <para style="p"><verse number="3" style="v"/>Ky njeri quhej Nabal dhe gruaja e tij Abigail; ajo ishte një grua me gjykim të shëndoshë dhe e hijshme, por burri i saj ishte i ashpër dhe i keq në veprimet e tij; ai rridhte nga Kalebi.</para>
  <para style="p"><verse number="4" style="v"/>Kur Davidi mësoi në shkretëtirë që Nabali ishte duke qethur delet e tij,</para>
  <para style="p"><verse number="5" style="v"/>dërgoi dhjetë të rinj; Davidi u tha të rinjve: "Ngjituni në Karmel, shkoni tek Nabali dhe pyeteni nga ana ime në se është mirë,</para>
  <para style="p"><verse number="6" style="v"/>dhe i thoni kështu: "Shëndet! Paqe ty, paqe shtëpisë sate dhe paqe çdo gjëje që të përket!</para>
  <para style="p"><verse number="7" style="v"/>Mësova që te ti ndodhen qethësit; kur barinjtë e tu ndodheshin te ne, nuk u kemi bërë asnjë të keqe, dhe nuk u ka munguar gjë gjatë kohës që kanë qenë në Karmel.</para>
  <para style="p"><verse number="8" style="v"/>Pyet shërbëtorët e tu dhe do të ta thonë. Paçin hirin tënd këta të rinj, sepse kemi ardhur në një ditë gëzimi; jepu, të lutem, shërbëtorëve të tu dhe birit tënd David ç'të kesh mundësi"".</para>
  <para style="p"><verse number="9" style="v"/>Kështu të rinjtë e Davidit shkuan dhe i njoftuan Nabalit tërë këto fjalë në emër të Davidit, pastaj pritën.</para>
  <para style="p"><verse number="10" style="v"/>Por Nabali iu përgjigj shërbëtorëve të Davidit, duke thënë: "Kush është Davidi dhe kush është biri i Isait? Sot ka shumë shërbëtorë që largohen nga zotërinjtë e tyre.</para>
  <para style="p"><verse number="11" style="v"/>Do të marr, pra, bukën time, ujin tim dhe mishin e kafshëve që kam vrarë për qethësit e mi, për t'ua dhënë njerëzve që unë nuk di se nga vijnë?".</para>
  <para style="p"><verse number="12" style="v"/>Kështu të rinjtë e Davidit morën përsëri rrugën e tyre, u kthyen dhe shkuan të njoftojnë tërë këto fjalë.</para>
  <para style="p"><verse number="13" style="v"/>Atëherë Davidi u tha njerëzve të tij: "Secili do të ngjesh shpatën". Kështu secili ngjeshi shpatën e tij dhe Davidi ngjeshi të vetën; rreth katërqind veta shkuan pas Davidit dhe dyqind mbetën me plaçkat.</para>
  <para style="p"><verse number="14" style="v"/>Por një nga shërbëtorët e lajmëroi Abigailin, gruan e Nabalit, duke thënë: "Ja, Davidi ka dërguar lajmëtarë nga shkretëtira për të përshëndetur zotin tonë, por ai i ka fyer.</para>
  <para style="p"><verse number="15" style="v"/>Mirëpo këta njerëz janë sjellë shumë mirë me ne, nuk na kanë bërë asnjë të keqe dhe nuk ka munguar asgjë në kohën që kemi bredhur bashkë me ta nëpër fusha.</para>
  <para style="p"><verse number="16" style="v"/>Ata kanë qenë për ne një mur mbrojtjeje natën e ditën për gjithë kohën që kemi kullotur bashkë me ta kopenë tonë.</para>
  <para style="p"><verse number="17" style="v"/>Dije dhe shiko atë që duhet të bësh, sepse ka për t'i ngjarë ndonjë fatkeqësi zotit tonë dhe tërë shtëpisë së tij; ai është një njeri aq i keq, sa nuk mund t'i flasësh".</para>
  <para style="p"><verse number="18" style="v"/>Atëherë Abigaili mori me nxitim dyqind bukë, dy calikë verë, pesë dele të gatuara, pesë masa gruri të pjekur, njëqind vile rrush të thatë dhe dyqind bukë fiku dhe i ngarkoi mbi gomarë.</para>
  <para style="p"><verse number="19" style="v"/>Pastaj u tha shërbëtorëve të saj: "Shkoni para meje, unë do t'ju ndjek". Por nuk i tha asgjë Nabalit, burrit të saj.</para>
  <para style="p"><verse number="20" style="v"/>Ndërsa ajo po zbriste hipur mbi gomar nëpër një shteg të fshehur nga mali, Davidi dhe njerëzit e tij zbrisnin në drejtim të saj, dhe ajo i ndeshi ata.</para>
  <para style="p"><verse number="21" style="v"/>Davidi kishte thënë: "Kam ruajtur më kot tërë ato që ai njeri kishte në shkretëtirë. Nuk i ka dalë mangët kurrë asgjë nga tërë ato që kishte, por ai ma ktheu të mirën me të keqe.</para>
  <para style="p"><verse number="22" style="v"/>Kështu ua bëftë Perëndia armiqve të Davidit, madje edhe më keq, në rast se nga të gjitha ato që ai zotëron kam për të lënë të gjallë një mashkull të vetëm deri në mëngjes".</para>
  <para style="p"><verse number="23" style="v"/>Kur Abigaili pa Davidin, zbriti shpejt nga gomari dhe ra përmbys me fytyrën për tokë përpara Davidit.</para>
  <para style="p"><verse number="24" style="v"/>Kështu u shtri në këmbët e tij dhe tha: "O imzot, mbi mua, vetëm mbi mua bie faji! Por lejo shërbëtoren tënde të të flasë, dhe ti dëgjo fjalët e saj.</para>
  <para style="p"><verse number="25" style="v"/>Të lutem, mos ia vër re atij njeriu të neveritshëm, Nabalit, sepse ai është pikërisht ashtu si e ka emrin, ai quhet Nabal dhe karakterizohet nga budallallëku; por unë, shërbëtorja jote, nuk i kam parë të rinjtë e dërguar nga zotëria im.</para>
  <para style="p"><verse number="26" style="v"/>Kështu, pra, imzot, ashtu siç është e vërtetë që Zoti rron dhe që shpirti yt jeton, Zoti të ka penguar të derdhësh gjak dhe të vendosësh drejtësi me duart e tua. Armiqtë e tu dhe ata që duan t'i bëjnë keq zotërisë sime qofshin si Nabali!</para>
  <para style="p"><verse number="27" style="v"/>Dhe tani kjo dhuratë që shërbyesja jote i ka sjellë zotërisë sime, t'u jepet të rinjve që ndjekin zotërinë tim.</para>
  <para style="p"><verse number="28" style="v"/>Por falja fajin shërbëtores sate; me siguri Zoti do ta bëjë të qëndrueshme shtëpinë e zotërisë tim, sepse zotëria im lufton në betejat e Zotit, dhe gjatë tërë kohës së jetës sate nuk është gjetur asnjë e keqe te ti.</para>
  <para style="p"><verse number="29" style="v"/>Në rast se del dikush që të të persekutojë dhe të kërkojë jetën tënde, jeta e zotërisë tim do të ruhet në peshtafin e jetës pranë Zotit, Perëndisë tënd, ndërsa jetën e armiqve të tu Zoti do ta flakë si nga zgavra e një hobeje.</para>
  <para style="p"><verse number="30" style="v"/>Kështu, kur Zoti t'i ketë bërë zotërisë tim të mirat që i ka premtuar dhe të të ketë vënë në krye të Izraelit,</para>
  <para style="p"><verse number="31" style="v"/>kjo gjë nuk do të jetë dhembje për ty, as edhe një brejtje e ndërgjegjes së zotërisë tim; domethënë të ketë derdhur gjak pa shkak dhe të ketë marrë hak me vetëgjyqësi. Por kur Zoti do t'i bëjë të mira zotërisë tim, kujto shërbëtoren tënde".</para>
  <para style="p"><verse number="32" style="v"/>Atëherë Davidi i tha Abigailit: "Qoftë i bekuar Zoti, Perëndia i Izraelit, që sot të dërgoi ballë meje!</para>
  <para style="p"><verse number="33" style="v"/>E bekuar qoftë këshilla jote dhe e bekuar qofsh ti që më pengove sot të derdh gjak dhe të vendos drejtësinë me duart e mia!</para>
  <para style="p"><verse number="34" style="v"/>Sepse, sigurisht, ashtu siç është e vërtetë që rron Zoti, Perëndia i Izraelit, që më ka penguar të të bëjë të keqen, po të mos ishe nxituar të më dilje përpara, në të gdhirë të ditës Nabalit nuk do t'i kishte mbetur asnjë njeri i gjallë".</para>
  <para style="p"><verse number="35" style="v"/>Kështu Davidi mori nga duart e saj ato që ajo kishte sjellë dhe i tha: "Kthehu në paqe në shtëpinë tënde; shiko, unë dëgjova zërin tënd dhe pata respekt për personin tënd".</para>
  <para style="p"><verse number="36" style="v"/>Abigaili u kthye pastaj te Nabali; ai kishte shtruar banket në shtëpinë e tij, një banket prej mbreti. Nabali e kishte zemrën të gëzuar, ishte i dehur xurxull; prandaj ajo nuk i tha asgjë, as pak as shumë, derisa gdhiu.</para>
  <para style="p"><verse number="37" style="v"/>Por të nesërmen në mëngjes, kur efekti i verës kishte kaluar, gruaja i tregoi Nabalit këto gjëra; atëherë zemra iu ligështua dhe ai mbeti si një gur.</para>
  <para style="p"><verse number="38" style="v"/>Rreth dhjetë ditë më vonë Zoti e goditi Nabalin dhe ai vdiq.</para>
  <para style="p"><verse number="39" style="v"/>Kur mësoi që Nabali kishte vdekur, Davidi tha: "Qoftë i bekuar Zoti, që më dha hak për fyerjen e rëndë të Nabalit dhe nuk e lejoi shërbëtorin e tij të kryejë ndonjë të keqe! Zoti bëri që të bjerë mbi kokën e tij ligësia e Nabalit". Pastaj Davidi dërgoi një njeri të flasë me Abigailin, me qëllim që ajo të bëhej bashkëshortja e tij.</para>
  <para style="p"><verse number="40" style="v"/>Shërbëtorët e Davidit erdhën te Abigaili në Karmel dhe i folën kështu, duke thënë: "Davidi na ka dërguar te ti, sepse dëshiron të të marrë për grua".</para>
  <para style="p"><verse number="41" style="v"/>Atëherë ajo u ngrit në këmbë, ra përmbys me fytyrën për tokë dhe tha: "Ja, t'u bëftë shërbëtorja jote skllave, që t'u lajë këmbët shërbëtorëve të zotërisë tim".</para>
  <para style="p"><verse number="42" style="v"/>Pastaj Abigaili u ngrit me nxitim, hipi mbi një gomar dhe, e ndihmuar nga pesë vajza, ndoqi lajmëtarët e Davidit dhe u bë bashkëshortja e tij.</para>
  <para style="p"><verse number="43" style="v"/>Davidi mori edhe Ahinoamin e Jezreelit, dhe që të dyja u bënë bashkëshorte të tij.</para>
  <para style="p"><verse number="44" style="v"/>Por Sauli ia kishte dhënë vajzën e tij Mikal, që ishte gruaja e Davidit, Paltit, birit të Lashit, që ishte nga Galimi.</para>
  <chapter number="26" style="c"/>
  <para style="p"><verse number="1" style="v"/>Zifenjtë erdhën te Sauli në Gibeah dhe i thanë: "Mos është fshehur Davidi në kodrën e Hakilahut në kufi me shkretëtirën?".</para>
  <para style="p"><verse number="2" style="v"/>Atëherë Sauli u ngrit dhe zbriti në drejtim të shkretëtirës së Zifit, duke pasur me vete tre mijë njerëz të zgjedhur të Izraelit, për të kërkuar Davidin në shkretëtirën e Zifit.</para>
  <para style="p"><verse number="3" style="v"/>Sauli e ngriti kampin e tij në kodrën e Hakilahut, që ndodhet në kufi me shkretëtirën pranë rrugës, ndërsa Davidi gjendej në shkretëtirë. Kur e kuptoi që Sauli vinte për ta kërkuar në shkretëtirë,</para>
  <para style="p"><verse number="4" style="v"/>Davidi dërgoi disa spiunë dhe mësoi që Sauli kishte arritur me të vërtetë.</para>
  <para style="p"><verse number="5" style="v"/>Atëherë Davidi u ngrit dhe shkoi në vendin ku Sauli kishte ngritur kampin. Davidi vrojtoi vendin ku ishin shtrirë Sauli dhe Abneri, bir i Nerit, komandant i ushtrisë së tij. Sauli ishte shtrirë në kampin e qerreve dhe njerëzit e tij ishin rreth tij.</para>
  <para style="p"><verse number="6" style="v"/>Davidi iu drejtua pastaj hiteut Alimelek dhe Abishait, birit të Tserujahut dhe vëlla i Joabit; dhe u tha atyre: "Kush do të vijë me mua te Sauli në kamp?". Abishai u përgjigj: "Do të vij unë bashkë me ty".</para>
  <para style="p"><verse number="7" style="v"/>Kështu Davidi dhe Abishai arritën natën te këta njerëz; dhe ja që Sauli rrinte shtrirë i përgjumur në kampin e qerreve, me shtizën e tij të ngulur në tokë, nga ana e kokës, kurse Abneri dhe njerëzit e tij po flinin rreth tij.</para>
  <para style="p"><verse number="8" style="v"/>Atëherë Abishai i tha Davidit: "Sot Perëndia të ka dhënë në dorë armikun tënd; prandaj, të lutem, më lejo ta godas me shtizë dhe ta mbërthej në tokë me një të rënë të vetme; nuk do të ketë nevojë për një goditje të dytë".</para>
  <para style="p"><verse number="9" style="v"/>Por Davidi i tha Abishait: "Mos e vrit; kush me të vërtetë mund të ngrejë dorën kundër të vajosurit të Zotit pa u bërë fajtor?".</para>
  <para style="p"><verse number="10" style="v"/>Pastaj Davidi shtoi: "Ashtu siç është e vërtetë që Zoti rron, vetëm Zoti do ta godasë; o sepse do t'i vijë dita dhe ka për të vdekur, o sepse do të shkojë të luftojë dhe do të vritet.</para>
  <para style="p"><verse number="11" style="v"/>Zoti të më ruajë që të mos e shtyj dorën kundër të vajosurit të Zotit! Tani, të lutem merre shtizën që është pranë kokës së tij dhe enën e ujit dhe të ikim".</para>
  <para style="p"><verse number="12" style="v"/>Kështu Davidi mori shtizën dhe kanën e ujit që ishte pranë kokës së Saulit dhe iku. Asnjeri nuk pa gjë, asnjeri nuk vuri re, asnjeri nuk u zgjua; të gjithë flinin, sepse një gjumë i thellë i dërguar nga Zoti i kishte zënë.</para>
  <para style="p"><verse number="13" style="v"/>Pastaj Davidi kaloi në krahun e kundërt dhe u ndal larg, në majën e malit; kishte një lartësi të madhe midis tyre.</para>
  <para style="p"><verse number="14" style="v"/>Ja, sot sytë e tu panë që sot Zoti të kishte dorëzuar në duart e mia në atë shpellë; dikush më tha të të vras, por unë të kurseva dhe thashë: "Nuk do ta shtrij dorën kundër zotërisë tim, sepse është i vajosuri i Zotit".</para>
  <para style="p"><verse number="15" style="v"/>Davidi i tha kështu Abnerit: "A nuk je një njeri trim? Dhe kush është njësoj me ty në Izrael? Pse, pra, nuk e ruajte mirë mbretin, zotërinë tënde? Njëri nga populli erdhi në fakt për të vrarë mbretin, zotërinë tënde.</para>
  <para style="p"><verse number="16" style="v"/>Ajo që ke bërë nuk është aspak e mirë. Ashtu siç është e vërtetë që Zoti rron, ju meritoni vdekjen, sepse nuk e keni ruajtur mirë zotërinë tuaj, të vajosurin e Zotit! Dhe tani shiko ku është shtiza e mbretit dhe kana e ujit që ishte pranë kokës së tij!".</para>
  <para style="p"><verse number="17" style="v"/>Sauli njohu zërin e Davidit dhe tha: "A është zëri yt, o biri im David?". Davidi u përgjigj: "Është zëri im, o mbret, o imzot!".</para>
  <para style="p"><verse number="18" style="v"/>Pastaj shtoi: "Pse zotëria im e persekuton shërbëtorin e tij? Ç'kam bërë? Çfarë të keqe kam kryer?</para>
  <para style="p"><verse number="19" style="v"/>Prandaj tani, të lutem, dëgjo, o mbret, o imzot, fjalët e shërbëtorit tënd. Në rast se Zoti të nxit kundër meje, ai le të pranojë një blatim! Por në rast se janë njerëz, qofshin të mallkuar përpara Zotit, sepse sot më kanë përzënë që të më pengonin të merrja pjesën në trashëgiminë e Zotit, duke më thënë: "Shko t'u shërbesh perëndive të tjera".</para>
  <para style="p"><verse number="20" style="v"/>Tani, pra, gjaku im mos rëntë në tokë larg pranisë të Zotit! Sepse mbreti i Izraelit doli për të kërkuar një plesht, ashtu si gjuajnë një thëllëzë nëpër male".</para>
  <para style="p"><verse number="21" style="v"/>Atëherë Sauli tha: "Kam mëkatuar; ktheu, biri im David, sepse nuk do të bëj më asnjë të keqe, sot jeta ime ishte e çmuar në sytë e tua; ja, kam vepruar si një budalla dhe kam gabuar rëndë".</para>
  <para style="p"><verse number="22" style="v"/>Davidi u përgjigj: "Ja, shtiza e mbretit; le të vijë këtu një nga të rinjtë e ta marrë.</para>
  <para style="p"><verse number="23" style="v"/>Zoti do t'i japë secilit sipas drejtësisë dhe besnikërisë së tij; sot në fakt Zoti të kishte dhënë në duart e mia, por unë nuk desha të shtrija dorën time kundër të vajosurit të Zotit.</para>
  <para style="p"><verse number="24" style="v"/>Ashtu si sot jeta jote ka qenë e çmuar në sytë e mi, kështu ka për të qenë e çmuar jeta ime në sytë e Zotit; dhe ai të më largojë çdo fatkeqësi".</para>
  <para style="p"><verse number="25" style="v"/>Atëherë Sauli i tha Davidit: "Qofsh i bekuar, biri im David. Ti do të bësh vepra të mëdha dhe ke për të dalë me siguri fitimtar". Kështu Davidi vazhdoi rrugën e tij dhe Sauli u kthye në shtëpinë e vet.</para>
  <chapter number="27" style="c"/>
  <para style="p"><verse number="1" style="v"/>Davidi tha në zemër të tij: "Një ditë ose një tjetër unë do të vritem nga dora e Saulit; prandaj nuk ka asgjë më të mirë për mua se sa të shpëtoj kokën në vendin e filistenjve; kështu Sauli do të heqë</para>
  <para style="p"><verse number="2" style="v"/>Prandaj Davidi u ngrit dhe shkoi, bashkë me gjashtëqind njerëzit që kishte me vete, te Akishi, bir i Maokut, mbret i Gathit.</para>
  <para style="p"><verse number="3" style="v"/>Kështu Davidi qëndroi me Akishin në Gath, ai vetë dhe njerëzit e tij, secili me familjen e vet; Davidi me dy bashkëshortet e tij: jezreelitja Ahinoama dhe karmelitja Abigail, që kishte qenë gruaja e Nabalit.</para>
  <para style="p"><verse number="4" style="v"/>Pastaj i njoftuan Saulit që Davidi kishte ikur në Gath, dhe ai nuk e kërkoi më.</para>
  <para style="p"><verse number="5" style="v"/>Davidi i tha Akishit: "Në rast se gëzoj hirin tënd, të më jepet një vend në një qytet të fushës ku unë të mund të banoj. Pse duhet që shërbëtori yt të banojë me ty në qytetin mbretëror?".</para>
  <para style="p"><verse number="6" style="v"/>Kështu atë ditë Akishi i dha Tsiklagun; për këtë arsye Tsiklagu u ka përkitur mbretërve të Judës deri ditën e sotme.</para>
  <para style="p"><verse number="7" style="v"/>Davidi qëndroi në vendin e filistenjve një vit e katër muaj.</para>
  <para style="p"><verse number="8" style="v"/>Davidi dhe njerëzit e tij niseshin dhe bënin plaçkitje në vendin e geshuritëve, të girzitëve dhe të amalekitëve; këto popullata banonin prej kohëve të vjetra në këtë vend duke u shtrirë nga Shuri deri në vendin e Egjiptit.</para>
  <para style="p"><verse number="9" style="v"/>Davidi e shkretonte vendin dhe nuk linte gjallë as burra as gra; pastaj merrte dele, lopë, gomarë, deve dhe rroba, dhe kthehej dhe shkonte tek Akishi.</para>
  <para style="p"><verse number="10" style="v"/>Kur Akishi e pyeste: "Ku keni plaçkitur sot?", Davidi i përgjigjej: "Kundër jugut të Judës, kundër jugut të kenenjve".</para>
  <para style="p"><verse number="11" style="v"/>Davidi nuk linte gjallë as burra as gra, sepse mund të çonin lajme, dhe thoshte: "Mund të japim njoftime mbi ne dhe të thonë: "Kështu ka bërë Davidi"". Kështu veproi ai gjatë gjithë kohës që qëndroi në vendin e filistenjve.</para>
  <para style="p"><verse number="12" style="v"/>Kështu Akishi i besonte Davidit dhe thoshte: "Ai u bë i urrejtshëm nga populli i Izraelit dhe kështu do të jetë gjithmonë shërbëtori im".</para>
  <chapter number="28" style="c"/>
  <para style="p"><verse number="1" style="v"/>Ato ditë filistenjtë mblodhën ushtrinë e tyre për të luftuar Izraelin. Atëherë Akishi i tha Davidit: "Dije mirë që duhet të dalësh të luftosh bashkë me mua, ti dhe njerëzit e tu".</para>
  <para style="p"><verse number="2" style="v"/>Davidi iu përgjigj Akishit: "Ti me siguri ke për të parë atë që do të bëjë shërbëtori yt". Atëherë Akishi i tha Davidit: "Mirë, pra, unë do të të bëhem roje personale përgjithnjë".</para>
  <para style="p"><verse number="3" style="v"/>Samueli kishte vdekur dhe gjithë Izraeli e kishte qarë, e kishin varrosur në Ramah, në qytetin e tij. Dhe Sauli kishte përzënë nga vendi mediumet dhe shortarët.</para>
  <para style="p"><verse number="4" style="v"/>Kështu filistenjtë u mblodhën dhe erdhën të fushojnë në Shunem, ndërsa Sauli mblodhi tërë Izraelin dhe fushoi në Gilboa.</para>
  <para style="p"><verse number="5" style="v"/>Kur Sauli pa ushtrinë e filistenjve pati frikë dhe zemra e tij u drodh fortë.</para>
  <para style="p"><verse number="6" style="v"/>Kështu Sauli i kërkoi këshillë Zotit dhe Zoti nuk iu përgjigj as me anë të ëndrrave, as nëpërmjet Urimit dhe as me anë të profetëve.</para>
  <para style="p"><verse number="7" style="v"/>Atëherë Sauli u tha shërbëtorëve të tij: "Më gjeni një grua që të jetë mediume, me qëllim që unë të mund të shkoj tek ajo për t'u këshilluar". Shërbëtorët e tij i thanë: "Ja, në En-Dor ka një grua që është mediume".</para>
  <para style="p"><verse number="8" style="v"/>Kështu Sauli u vesh ndryshe për të mos u njohur dhe u nis me dy burra. Arritën tek ajo grua natën dhe Sauli i tha: "Bëj një shortari për mua, të lutem, me një seancë spiritizmi dhe më thirr atë që do të të them".</para>
  <para style="p"><verse number="9" style="v"/>Gruaja iu përgjigj: "Ja, ti e di ç'ka bërë Sauli; ai i ka shfarosur nga vendi mediumet dhe shortarët. Pse i ngre një grackë jetës sime, për të shkaktuar vdekjen time?".</para>
  <para style="p"><verse number="10" style="v"/>Atëherë Sauli iu betua në emër të Zotit, duke thënë: "Ashtu siç është e vërtetë që Zoti rron, asnjë ndëshkim nuk do të kesh për këtë!".</para>
  <para style="p"><verse number="11" style="v"/>Gruaja i tha: "Cilin duhet të të nxjerr?". Ai i tha: "Më nxirr Samuelin".</para>
  <para style="p"><verse number="12" style="v"/>Kur pa Samuelin, gruaja bërtiti me zë të lartë; dhe gruaja i tha Saulit: "Pse më mashtrove? Ti je Sauli!".</para>
  <para style="p"><verse number="13" style="v"/>Mbreti iu përgjigj: "Mos ki frikë; çfarë shikon?". Gruaja i tha Saulit: "Shoh një qenie mbinjerëzore që ngrihet nga toka".</para>
  <para style="p"><verse number="14" style="v"/>Ai e pyeti: "Ç'formë ka?". Ajo u përgjigj: "Është një plak që po ngjitet dhe është mbështjellë me një mantel". Atëherë Sauli kuptoi se ishte Samueli, u përul me fytyrën për tokë dhe ra përmbys.</para>
  <para style="p"><verse number="15" style="v"/>Samueli i tha Saulit: "Pse më shqetësove duke bërë që të dal?". Sauli iu përgjigj: "Ndodhem në një ankth të madh, sepse filistenjtë më luftojnë dhe Perëndia është larguar nga unë, dhe nuk më përgjigjet</para>
  <para style="p"><verse number="16" style="v"/>Samueli i tha: "Pse këshillohesh me mua, në qoftë se Zoti është larguar nga ti dhe është bërë armiku yt?</para>
  <para style="p"><verse number="17" style="v"/>Zoti veproi ashtu siç kishte thënë nëpërmjet meje. Zoti e shkëputi mbretërinë nga duart e tua dhe ia dha një tjetri, Davidit,</para>
  <para style="p"><verse number="18" style="v"/>sepse nuk iu binde zërit të Zotit dhe nuk zbatove në jetë zemërimin e thellë të tij kundër Amalekut; për këtë arsye Zoti të bëri sot këtë gjë.</para>
  <para style="p"><verse number="19" style="v"/>Zoti do ta japë edhe Izraelin bashkë me ty në duart e filistenjve; nesër ti dhe bijtë e tu do të jeni me mua. Zoti do të japë gjithashtu ushtrinë e Izraelit në duart e filistenjve.</para>
  <para style="p"><verse number="20" style="v"/>Atëherë Sauli ra menjëherë për së gjati për tokë, sepse ishte trembur shumë nga fjalët e Samuelit; ai kishte qenë edhe më parë pa fuqi, sepse nuk kishte ngrënë tërë atë ditë dhe tërë atë natë.</para>
  <para style="p"><verse number="21" style="v"/>Gruaja iu afrua Saulit dhe duke e parë të tmerruar fare, i tha: "Ja, shërbëtorja jote iu bind zërit tënd; unë vura në rrezik jetën time për t'iu bindur fjalëve që më the.</para>
  <para style="p"><verse number="22" style="v"/>Prandaj dëgjo edhe ti zërin e shërbëtores sate dhe lërmë të vë para teje një copë buke; ha, sepse kështu do të marrësh fuqi për ta rifilluar rrugën".</para>
  <para style="p"><verse number="23" style="v"/>Por ai refuzoi dhe tha: "Nuk do të ha". Por shërbëtorët e tij bashkë me gruan ngulën këmbë dhe ai i dëgjoi; kështu u ngrit nga toka dhe u ul në shtrat.</para>
  <para style="p"><verse number="24" style="v"/>Gruaja kishte në shtëpi një viç të majmë; e theri shpejt e shpejt, pastaj mori miellin, gatoi brumin dhe përgatiti disa bukë pa maja.</para>
  <para style="p"><verse number="25" style="v"/>I vuri këto ushqime Saulit dhe shërbëtorëve të tij, dhe ata i hëngrën; pastaj u ngritën dhe u nisën po atë natë.</para>
  <chapter number="29" style="c"/>
  <para style="p"><verse number="1" style="v"/>Filistenjtë i mblodhën tërë forcat e tyre në Afek, ndërsa izraelitët e ngritën kampin e tyre pranë burimit të Jezreelit.</para>
  <para style="p"><verse number="2" style="v"/>Princat e filistenjve ecnin me qindëshet dhe mijëshet e tyre, ndërsa Davidi dhe njerëzit e tij ecnin në praparojë me Akishin.</para>
  <para style="p"><verse number="3" style="v"/>Atëherë krerët e filistenjve thanë: "Çfarë po bëjnë kështu këta Hebrenj?". Akishi iu përgjigj krerëve të filistenjve: "A nuk është ky Davidi, shërbëtori i Saulit, i mbretit të Izraelit, që ka qenë me mua këto ditë o këto vite? Tek ai nuk kam gjetur asnjë të metë të madhe nga dita e dezertimit të tij e deri më sot!".</para>
  <para style="p"><verse number="4" style="v"/>Por krerët e filistenjve u zemëruan me të dhe i thanë: "Ktheje prapa atë njeri me qëllim që të kthehet në vendin që i ke caktuar. Të mos vijë të luftojë me ne që të mos na bëhet armiku ynë gjatë betejës. Si mund ta rifitojë ai favorin e zotërisë së tij, veçse me kokën e këtyre njerëzve?</para>
  <para style="p"><verse number="5" style="v"/>Nuk është ky Davidi për të cilin këndonin në kor në vallet, duke thënë: "Sauli ka vrarë mijëshen e tij dhe Davidi dhjetë mijëshen e tij?"".</para>
  <para style="p"><verse number="6" style="v"/>Atëherë Akishi thirri Davidin dhe i tha: "Ashtu siç është e vërtetë që Zoti rron, ti je një njeri i drejtë dhe shoh me kënaqësi ecejakun tënd me mua në ushtri, sepse nuk kam gjetur asgjë të keqe që</para>
  <para style="p"><verse number="7" style="v"/>Prandaj kthehu prapa dhe shko në paqe, mos bëj asgjë që nuk u pëlqen princave të filistenjve.</para>
  <para style="p"><verse number="8" style="v"/>Davidi i tha Akishit: "Çfarë kam bërë dhe çfarë ke gjetur te shërbëtori yt prej ditës që erdha me ty e deri më sot, që të më pengojnë të luftoj kundër armiqve të mbretit, zotërisë tim?".</para>
  <para style="p"><verse number="9" style="v"/>Akishi iu përgjigj Davidit, duke thënë: "E kupton që për sytë e mi ti je i këndshëm si një engjëll i Perëndisë; por princat e filistenjve kanë thënë: "Ai nuk duhet të marrë pjesë me ne në betejë!".</para>
  <para style="p"><verse number="10" style="v"/>Prandaj çohu herët nesër në mëngjes bashkë me shërbëtorët e zotërisë tënd që kanë ardhur bashkë me ty; çohuni në mëngjes herët dhe nisuni në të gdhirë".</para>
  <para style="p"><verse number="11" style="v"/>Kështu Davidi dhe njerëzit e tij u ngritën herët në mëngjes për t'u nisur dhe për t'u kthyer në vendin e filistenjve. Filistenjtë përkundrazi shkuan në Jezreel.</para>
  <chapter number="30" style="c"/>
  <para style="p"><verse number="1" style="v"/>Kur Davidi dhe njerëzit e tij arritën në Tsiklag ditën e tretë, amalekitët kishin kryer një plaçkitje në Negev dhe në Tsiklag; kishin pushtuar Tsiklagun dhe i kishin vënë zjarrin;</para>
  <para style="p"><verse number="2" style="v"/>kishin zënë robër gratë dhe tërë ata që ndodheshin aty, të vegjël a të rritur; nuk kishin vrarë asnjeri, por i kishin marrë me vete dhe kishin shkuar.</para>
  <para style="p"><verse number="3" style="v"/>Kur Davidi dhe njerëzit e tij arritën në qytet, ja, qyteti ishte shkatërruar nga zjarri, dhe gratë, bijtë dhe bijat e tyre i kishin marrë me vete si robër.</para>
  <para style="p"><verse number="4" style="v"/>Atëherë Davidi dhe tërë ata që ishin me të ngritën zërin dhe qanë, derisa nuk patën forcë të qajnë.</para>
  <para style="p"><verse number="5" style="v"/>Dy bashkëshortet e Davidit, jezreelitja Ahinoama dhe karmelitja Abigail, e cila kishte qenë bashkëshorte e Nabalit, figuronin gjithashtu midis robërve.</para>
  <para style="p"><verse number="6" style="v"/>Davidi ishte shqetësuar shumë se njerëzit flisnin për ta vrarë atë me gurë, sepse të gjithë e kishin shpirtin të trishtuar për shkak të bijve dhe të bijave të tyre; por Davidi u forcua tek Zoti, Perëndia i tij.</para>
  <para style="p"><verse number="7" style="v"/>Pastaj Davidi i tha priftit Abiathar, birit të Ahimelekut: "Të lutem, më sill efodin". Abiathari i solli efodin Davidit.</para>
  <para style="p"><verse number="8" style="v"/>Kështu Davidi u këshillua me Zotin dhe e pyeti: "A duhet ta ndjek këtë bandë? Do ta arrij?". Zoti iu përgjigj: "Ndiqe, sepse do ta arrish me siguri dhe do të rimarrësh pa tjetër çdo gjë".</para>
  <para style="p"><verse number="9" style="v"/>Kështu Davidi u nis me gjashtëqind njerëzit që kishte me vete dhe arriti në përruan Besor, ku u ndalën ata që kishin mbetur prapa;</para>
  <para style="p"><verse number="10" style="v"/>por Davidi vazhdoi ndjekjen me katërqind njerëz, kurse dyqind mbetën prapa, sepse ishin tepër të lodhur për të kapërcyer përruan e Besorit.</para>
  <para style="p"><verse number="11" style="v"/>Gjetën në fushë një egjiptas dhe ia çuan Davidit. I dhanë bukë për të ngrënë dhe ujë për të pirë;</para>
  <para style="p"><verse number="12" style="v"/>i dhanë gjithashtu një copë bukë fiku dhe dy vile rrushi. Pasi hëngri, ai e mblodhi veten, sepse nuk kishte ngrënë bukë as nuk kishte pirë ujë tri ditë e tri net me radhë.</para>
  <para style="p"><verse number="13" style="v"/>Davidi e pyeti: "Ti kujt i përket dhe nga vjen?". Ai u përgjigj: "Jam një egjiptas i ri, shërbëtor i një amalekiti; pronari im më braktisi, sepse tri ditë më parë u sëmura.</para>
  <para style="p"><verse number="14" style="v"/>Kemi bërë një plaçkitje në jug të kerethenjve, në territorin e Judës dhe në jug të Tsalebit, dhe i kemi vënë zjarrin Tsiklagut".</para>
  <para style="p"><verse number="15" style="v"/>Davidi i tha: "A mund të më çosh poshtë ku ndodhet kjo bandë?". Ai u përgjigj: "Betomu në emër të Perëndisë që nuk do të më vrasësh dhe nuk do të më dorëzosh në duart e pronarit tim, dhe unë do të çoj poshtë, aty ku gjendet kjo bandë".</para>
  <para style="p"><verse number="16" style="v"/>Dhe e çoi poshtë; dhe ja amalekitët ishin shpërndarë në të gjithë vendin; hanin, pinin dhe bënin festë për plaçkën e madhe që kishin sjellë nga vendi i filistenjve dhe nga vendi u Judës.</para>
  <para style="p"><verse number="17" style="v"/>Davidi i sulmoi nga muzgu deri në mbrëmjen e ditës tjetër; asnjeri prej tyre nuk shpëtoi, përveç katërqind të rinjve që u hipën deveve dhe ia mbathën.</para>
  <para style="p"><verse number="18" style="v"/>Kështu Davidi rimori të gjitha ato që amalekitët kishin marrë me vete; Davidi gjeti edhe dy gratë e tij.</para>
  <para style="p"><verse number="19" style="v"/>Kështu ata nuk humbën asgjë, as të vegjlit as të rriturit, as bijtë as bijat, as plaçkat dhe as ndonjë gjë tjetër që u kishin marrë. Davidi i rimori të gjitha.</para>
  <para style="p"><verse number="20" style="v"/>Kështu Davidi shtiu në dorë kopetë e bagëtisë së imët dhe tufat e bagëtisë së trashë; dhe ata që ecnin para bagëtive thoshin: "Kjo është plaçka e Davidit!".</para>
  <para style="p"><verse number="21" style="v"/>Pastaj Davidi arriti te dyqind njerëzit që kishin qenë tepër të lodhur për të shkuar pas Davidit që ai i kishte lënë në përruan e Besorit. Këta i dolën para Davidit dhe njerëzve që ishin me të. Kështu Davidi iu afrua atyre dhe i përshëndeti.</para>
  <para style="p"><verse number="22" style="v"/>Atëherë tërë njerëzit e këqij dhe të poshtër që kishin shkuar me Davidin filluan të thonë: "Me qenë se këta nuk erdhën me ne; nuk do t'u japim asgjë nga plaçka që kemi shtënë në dorë, përveç grave dhe fëmijëve të secilit; t'i marrin dhe të ikin!".</para>
  <para style="p"><verse number="23" style="v"/>Por Davidi tha: "Mos u sillni kështu, o vëllezërit e mi, me atë që Zoti na ka dhënë duke na mbrojtur dhe duke vënë në duart tona bandën që kishte ardhur kundër nesh.</para>
  <para style="p"><verse number="24" style="v"/>Po kush do t'ju dëgjojë në këtë propozim? E njëjtë ka për të qenë pjesa e atij që shkon për të luftuar dhe e atij që rri pranë plaçkave; do t'i ndajmë pjesët bashkë".</para>
  <para style="p"><verse number="25" style="v"/>Qysh prej asaj dite u veprua kështu; Davidi e bëri atë statut dhe normë për Izraelin deri në ditën e sotme.</para>
  <para style="p"><verse number="26" style="v"/>Kur Davidi u kthye në Tsiklag, një pjesë të plaçkës ua dërgoi pleqve të Judës, miq të tij, duke thënë: "Ja një dhuratë e ardhur nga plaçka që u morëm armiqve të Zotit".</para>
  <para style="p"><verse number="27" style="v"/>U dërgoi atyre të Bethelit, të Ramothit të Negevit dhe atyre të Jatirit,</para>
  <para style="p"><verse number="28" style="v"/>atyre të Areorit, atyre të Sifmothit, atyre të Eshtemoas,</para>
  <para style="p"><verse number="29" style="v"/>atyre të Rakalit, atyre të qyteteve të jerameelitëve dhe atyre të qyteteve të kenenjve,</para>
  <para style="p"><verse number="30" style="v"/>atyre të Hormahut, atyre të Kor-Ashanit, atyre të Athakut,</para>
  <para style="p"><verse number="31" style="v"/>atyre të Hebronit dhe atyre të të gjithë vendeve nga kishte kaluar Davidi me njerëzit e tij.</para>
  <chapter number="31" style="c"/>
  <para style="p"><verse number="1" style="v"/>Filistenjtë u ndeshën me Izraelin dhe izraelitët ua mbathën para filistenjve, dhe ranë të vrarë në malin Gilboa.</para>
  <para style="p"><verse number="2" style="v"/>Filistenjtë ndoqën me furi Saulin dhe bijtë e tij; kështu filistenjtë vranë Jonathanin, Abinadabin dhe Malkishuahun, bij të Saulit.</para>
  <para style="p"><verse number="3" style="v"/>Beteja u ashpërsua kundër Saulit; harkëtarët e arritën dhe ai u plagos rëndë prej tyre.</para>
  <para style="p"><verse number="4" style="v"/>Sauli i tha shërbëtorëve të tij: "Nxirre shpatën tënde dhe më shpo me të; të mos vinë këta të parrethprerë të më shpojnë dhe të tallen me mua". Por shqytari i tij nuk deshi ta kryejë këtë veprim, sepse e kishte zënë një frikë e madhe. Atëherë Sauli mori shpatën dhe u hodh mbi të.</para>
  <para style="p"><verse number="5" style="v"/>Kur shqytari pa se Sauli kishte vdekur, edhe ai u hodh mbi shpatën e vet dhe vdiq me të.</para>
  <para style="p"><verse number="6" style="v"/>Kështu po atë ditë vdiqën bashkë Sauli, tre bijtë e tij, shqytari dhe tërë njerëzit e tij.</para>
  <para style="p"><verse number="7" style="v"/>Kur izraelitët që ndodheshin matanë luginës dhe matanë Jordanit panë që njerëzit e Izraelit ua kishin mbathur me vrap dhe që Sauli dhe bijtë e tij kishin vdekur, braktisën qytetet dhe ua mbathën. Atëherë erdhën filistenjtë dhe u vendosën aty.</para>
  <para style="p"><verse number="8" style="v"/>Të nesërmen filistenjtë erdhën për të zhveshur të vrarët dhe gjetën Saulin dhe tre bijtë e tij të rënë në malin Gilboa.</para>
  <para style="p"><verse number="9" style="v"/>I prenë kokën Saulit, e zhveshën nga armatimi i tij dhe dërguan lajmëtarë në tërë vendin e filistenjve për ta çuar lajmin në tempullin e idhujve të tyre dhe popullit.</para>
  <para style="p"><verse number="10" style="v"/>E vendosën pastaj armaturën e tij në tempullin e Ashtarothit dhe e varën kufomën e tij në muret e Beth-Shanit.</para>
  <para style="p"><verse number="11" style="v"/>Por kur banorët e Jabeshit të Galaadit mësuan atë që filistenjtë i kishin bërë Saulit,</para>
  <para style="p"><verse number="12" style="v"/>tërë njerëzit trima u ngritën, ecën tërë natën dhe hoqën nga muret e Beth-Shanit kufomën e Saulit dhe kufomat e bijve të tij; pastaj u kthyen në Jabesh dhe këtu i dogjën ato.</para>
  <para style="p"><verse number="13" style="v"/>Pastaj morën kockat e tyre, i varrosën poshtë marinës në Jabesh dhe agjëruan shtatë ditë me radhë.</para>
</usx>
